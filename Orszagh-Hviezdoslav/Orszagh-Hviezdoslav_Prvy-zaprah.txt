--- KAPITOLA 1 ---

Prvý záprah
1898
Ale hô! Hejk hore! — Abyže vás parom…
[
1
]
Hej, doskáčeš, špalok!… Járom, byčko, járom…“
[
2
]
Také od Käcurov
[
3
]
z dvora bolo kriky
počuť. Zapriahali po prvý raz býky.
V jeseni ich kúpil gazda v Novohrade
kdes’. Päť jarmokov, vraj, zbehal kade-tade,
až dopadol, zjednal párku oku milú,
pojal. Prihnal domov naschvál v nočnú chvíľu.
Ani za svet by ich nebol dohnal za dňa.
„Teľce…“ magnáši
[
4
]
by zhrdou.
[
5
]
[
6
]
I neradná
vec mať hosťa v stajni; všeličo sa pridá —
[
7
]
Až po zimovisku, na jar: nechsi vidia!
Prečo cez zimu aj chovali tých strečkov,
sťa pavúkov dákych; nie ver’ hlúpou sečkou.
Ondrej, syn, zo štoka vše šust! do korýtka —
Aj ho stihla neraz od matere výtka.
„Zas tam pašmeš!“ zjakla. „Nedal bys’ im múky?
A ty žuj si slamu — Privrznem ti ruky! —
Zakoleš ich var’, há?… Prasa stučnie samo?…“
Ledva ohrnul sa: „Ja, nezúrte, mamo —
Za hrsť zadkov,
[
8
]
ejha! Včude
[
9
]
ovsík kuká:
ak vystýkať zúbky —“ „Verím, zpod klobúka;
odkry!…“ „Mhm“, syn však, „hi-hi…“ siažil s chichtom.
„Zubaj, počkaj, zamknem!… By ťa i s leciktom…“
Ale býky, čujúc gazdíkov šľap, chvosty
spometaly, mrnkly, zvrtly od radosti.
Zhádly: nesie pospas im; dá, žleb keď čistý —
Zazrel, sfučal statček kol: čajs’ zo závisti.
Mohly tedy zdužieť.
[
10
]
I narástly, vera!
Sviežim sniežkom svitly z maštaľného šera:
hlavy bujno-pekné, vyleštené rožky,
pozor noc, hlaď
[
11
]
chrbát, jelenie však nôžky.
„— Jozefa tu…“
[
12
]
vrkol, lyžku složiac, gazda
i von škúľnul oknom. „Čopriam orba azda —“
Vytiahol sa vtom: že ulahodiť svalom?
Oj, nie; po kalendár čiahol za zrkalom.
Prst poslinil, sfúkal — pár sa karát sleplo:
[
13
]
čo pokladá, vraj? — „Toť!“ kývol, „bude teplo —
Brny
[
14
]
zorú, pravda; no tých chrústov chrániť
poč? Var’ skúsme ich dnes — aspoň pôjdu brániť.“
„Nedbám“, syn mu; „lenže vôzok
[
15
]
sprataný je…“
„Hnojničiak na dvore! Či im zláme šije? —“
„Ja nič; no potrpte —“ z izby zahnul hore
schodom: pre bič snáď, kde skrytý na komore.
Otec nelenil však. Stiahol žinky
[
16
]
s klina,
do maštale fáral. Junce poodpína
i vypustil. Strhly cez prah, ktorés’ zbľaklo,
kohút v škrek, brnk! sliepky: tak sa všetko zľaklo.
A priam hybaj oba v strečky
[
17
]
okolinkou…
[
18
]
a Käcura vprostred, otočený žinkou,
avšak rozkročil sa — Podal aj síl doklad;
no len že ich slúčil: chcely sa zas poklať.
Na ten dubas dvorom, hurt, krik gazdov známy
i gazdiná vyšla, byvšia za krosnami,
lebo s ciepkom v ruke; s niskom
[
19
]
dievča zápäť,
žugan s kapsou — všetci v pomoc: býky zlapať.
Behali, volali. „Buj-buj…“ búkal chlapec,
skáčuc, až naň otec vrieskol: „Ideš za pec!…“
Dievčica zas „Se-se!“ niskom zachytáva.
„Čuš!“ až otec i tej. „Či to dáka krava?“
Gazdiná, jak bola oberučná
[
20
]
žena,
povraz lapla zrovna, drmla nasrdená.
„Ale nejdem!“ vtom i pustila ho v zlote.
[
21
]
„Pchali ste len do nich, teraz si ich kroťte!“
No Käcura nebol chlapom zato, aby
maly mu pomáhať deti-žaby, baby;
povláčiť sa nedá, a čo by bol levom —
Preds’: „Kde kľapčíš,
[
22
]
Ondro!?“ rykol v ten čas s hnevom.
„Už-už!“ objavil sa Ondrej na podstene;
„no, šušôrce…
[
23
]
“ Bič mal, kystky ním červené —
Skoknul šarvan:
[
24
]
„Joj, daj puknúť, len dva razy…“
„Iďže… zas tam kutils’? Dám ti poza väzy —“
„Do školy skôr“, mať vtom, belkom zvrtnúc. „Slúchni!
Od poludnia netu; zas môž’š dostať buchny.
Marka, dnu, riad pomyť; ani chýrom hotkať
[
25
]
—
Potom usúč cievok; čas už i nám dotkať…“
Tartas
[
26
]
ešte trval, povyk koľký-toľký:
až do jarma vposled upravili volky.
Zatkli ihly. Vráta škriply v čapoch, v päte.
Ondrej šmihol: „No, sa! — A vy, ňaňo, saďte.“
Pohly sa hoviadka, vykrúcajúc hlavy:
nie div, každé jarmo tlačí, drie i dávi;
však to ich lós: darmo i rožkami proti —
Šly. Voz drgľoval po štrku, po chrochoti.
[
27
]
Jarok kde uličku sprerýval, dnes plytký:
heglo to — až stŕply, zchvely sa im lýtky.
Kde zablyskla mláčka, zdráhly sa i cez tú —
Zbodrel
[
28
]
Ondrej: zbočiac vtom na hradskú cestu.
Uškŕňal sa, hrave pošmižkával
[
29
]
bičom.
Teraz poprvé bol šťastným pohoničom.
Tie domáre:
[
30
]
to sa vlečie ani smola,
sťa somáre — Minie priam ťa všetka vôľa.
Sivé volky — nežiaľ! To už chuť i radosť!
A nech bys’ bol ded už, poznáš v žilách mladosť,
keď ich zapoháňaš!… Ondrej, hoci mladý,
zjarel týmbôž, kráčal, sťa by — na vohľady.
Käcura však sedel, v ústach zapekačku.
Nedbal, že vyhasla. Na inom ľpel šmáčku:
[
31
]
pozeral, ohliadal odzadu i zboka,
žmolil
[
32
]
— Nikam s juncov neznal spustiť oka.
„Ejch!“ konečne spukal prsty; vpálil v chvatu
do kešienky
[
33
]
— „Ba sta
[
34
]
hodny otcu-bratu!“
usvedčil sa… „Údy, rohy, vzrast i chôdza…“
Ocieľkou zakresnul vtom i ťupol
[
35
]
s voza.
Práchno pritláčajúc nechtom, bafkajúci,
ešte obdivoval záprah jachajúci —
mľaskol… Čapta
[
36
]
starý drnčal
[
37
]
napred domu,
s ponatiahlym
[
38
]
krkom. Sponáhľal sa k tomu.
„Čo poviete, krstný, na toť moju kúpu?“
„Tos’ ty, Ondráš? — Ja, že sa to zaťa Krúpu —“
„Moje! —“ „Pekné“, chrknul
[
39
]
— „Veruž’ nezávidím;
ale bzíkly prošte
[
40
]
— a tiež: nedovidím.
Draho?“ „Nu hádajte.“ „Hádať? — Nuž var s meru,
synku —“ „Ťú, ste lacný! Hodne vyše — veru!“
„A kdes’ ich vypriadol?“ z dveriec syn v to, Števo.
„Haj, kde, v sitne!… A čo dlubeš?“ „Krešem drevo.
[
41
]
Dýle
[
42
]
nanič… Ako, pôjdeme už orať?“
„Dúfam… No, kde spräž…“ i zdrugal. Však preds’ o rad
gazdov mu šlo, čo ich vyvstávaly hŕby:
čo tí, jak tí? — Jeho tiež tak jazyk svrbí —
„Käcurisko! Kocúr…“ kríkol Buchna,
[
43
]
bucháč,
[
44
]
„ten vám má okále, a ku tomu ňucháč —“
„Má ver’!“ on so smiechom. „Ovonia i lapí…“
A hneď popodišli i obďalší
[
45
]
chlapi.
Obstali ho vôkol: nezuteká im ver’! —
Vzali sa ho kliesniť:
[
46
]
až tak fŕkal íver!
vlastne dotazmi doň ťali… Vraj, mu ,amen‘:
jestli nezodpovie ani na exámen!
Kde ich dorval,
[
47
]
kedy? V jarmok, od válova?
Za čo?… „Ale pravdu!…“ prikrútli mu znova.
(Ak vše zlyhal; vec snáď preds’ mu nepodobná —)
Všetko chceli vyčuť, zvedieť dopodrobna.
Koľko zubov už? Tiež. A keď sú sťa guľky:
čím ich futroval? Len nenatláčal šúľky? —
I čo vie za spôsob? Bobony…?
[
48
]
Ľaď, keď ti
prvôstky:
[
49
]
a idú ni zo školy deti…
Tak ho spovedali, žmýkali do kvapky.
A Käcura (len čo trčaly mu čiapky
uši z kruhu chlapstva: zo škripca či z klady)
vďačne rozrečnil sa, pustil vo výklady.
Bol rád; všetok ožil. ,Aha!‘ myslel, ,páča
sa im… Už som chytil do ošietky
[
50
]
hláča…‘
[
51
]
V zuboch pyšne pípku, pravú za kožuškom,
začal od prvoti; i jak stačil dúškom.
rozprával — Tu i tu zadrhol sa predsi.
Ale krútnul
[
52
]
hlavou: šlo zas… Uchom všetci.
[
53
]
Jak však zbákal ktorý, že var’ pletky dáke,
hneď: „Nech sa tu…“ prikryl. „Bysťubohu, tak je —“
Chmelík pretrhol ho: „… tos’ bol na Maďaroch!
A jak si sa striznil?“
[
54
]
„Jak so syrcom tvaroh“,
zrehotal sa. „Trc-frc! — Gate má, fúziská…
a otvorí hubu: čuješ Slováčiska —“
A dokončiac lovu — chovu kapitolu,
čakal — ,Ehe, mlčia; už im oči kolú
tie ich rožky, kolú…‘ Ale jak sa spietol,
keď po chválach naraz iný zadul vietor!
Jeden len tak hodkom:
[
55
]
„Prečo rovné guli…?
Trojku sial na peci: tú či žito žuly —“
„Drobizg školský?“ druhý zápäť. „Hockto zhádne:
dlho v škole — vlečú sa sťa trúdy hladné…“
Vypľaštil zrak: čo to?… Dráždia var’ len jeho?
Ten tu podsebného,
[
56
]
onen náručného
[
57
]
mu hanobí… Rožky? Vývrať, vidly z klenca…
[
58
]
Tým však ho už štopli; zvrešťal: „Ba do venca
pnú sa im, vy…“ Chachot zvíril ani chumeľ.
[
59
]
A Käcura habká — Ešte nerozumel
či rozumieť nechcel im, až ku ňmu Buchna:
„Z toho tŕnia-mrnia priam je mäkká duchna —
[
60
]
Vieš, jak? Oldomáš daj! Tak rozumom pohni —“
Skríkli: „Pravdaže to! —“ Z vody bol zas v ohni.
[
61
]
Umkne, nech môž’: zazrúc toľkých záhou sipieť —
„A veď“, Buchna dodal, „i sám dostals’ pípeť
z toľkej povedačky…“ „A my v súši
[
62
]
semä
sme var’?“ na to Pleva. „Čo sa napľujeme:
aby nebol úrek! Nahradiť nám sliny:
len Käcura vinný —“ Súhlas: „Nikto iný!“
K tomu ešte Sova, hánkami mu scupkav
chrbtom: „A ja či som sa i nenalupkal
očami dosť? Čas im ustlať pod odkvapom…
Nebrnč: zopŕcham, krk vystriem, i som čápom!“
[
63
]
Hm — kopytcom zbadkal — Ako, či je hlúpy,
nadájať
[
64
]
po kúpe?… Rečú však, že skúpy,
skuhroš je — Tak či tak: nebodajná
[
65
]
skúška —
Rozmýšľal: čo…? ruky šupov do kožúška.
„Veď hej“, v pokon zdýmol. „Ale čo mi Zuza?“
„Zuza, bez remeňa, ba i bez motúza! —
[
66
]
Zuza nosí klobúk? Chlapče, však si biedno…“
„Hja, dnes baranicu má —“ „To všetko jedno! —“
„Poď, daj!…“ ťahali ho. „Uvidíš: jak z vody
vzhúknu po zápitkoch…“
[
67
]
„Neutrpíš škody…“
„Keď tak“, škrkol, „poďte —“; veď sám neraz lizol
z cudzieho — A pľask len dlaňou: kŕdeľ zmizol.
— Ondrej s volkami však tiahol hore cestou.
Ani nepomyslel: akou otec lesťou
ustrnul toť; ba ni nemal myslieť kedy:
zaujaly volky všetky jeho zvedy.
[
68
]
Tie vše trhly, staly zas: pojeden,
[
69
]
oba;
nuž toť: nemotorná býva každá próba.
Kamdiaľ vážnely preds’: už i pri náuke
dosiaľ pobadajúc, že sú v chlapa ruke.
Aj ich šianal, krotil vľúdne: „Nono, šaľo…“
Vše pomackal, šije či im neomälo,
[
70
]
lalkom tiež jak…? Zpred nich kopol skalu hrubú…
Nech je von z dediny: môž’, ich cmukne v hubu.
Veď i do zjedenia šumné boly, ozaj!
Na ratičkách strojných kyprý, hrdý rodzaj;
[
71
]
papúľ kvet… Srsť biela: z hodvábu čajs’ priadzou;
vánky ískaly v nej, jak pod jeseň mládzou.
Preds’ pred jedným domkom zrazu čerstvo pukol.
Behly junce, silnou ich však zdržal rukou,
že i cofly — Fľochol vtom i k onej strane;
ale v oblôčkoch len lúčov trblietanie…
Kde, je, čo je? hútal — Privreté i dvere —
Čiže ešte háby na potoku pere?
Nemôž’; zazrel: visia na podstennej žrdi —
No nič… Len tá jeho mať — Však nech sa sŕdi!…
Tak pomaly zašiel až na koniec obce.
Ale neobrátil; šiel len — Skočné škopce
samy hnaly ďalej, vždy viac mierno, zdolno
[
72
]
—
Jemu — v poli už, hľa! — tiež tak prišlo voľno.
Neviem, čo ním pohlo? Ale vskutku, naraz
zašľahnúť ho zdal sa akýs’ šťastný záraz:
[
73
]
lebo zbystrel väčšmi, širák trkol v tylo,
sšibkal bičom — Oko až mu zažiarilo —
Nuž var’: jaro v srdce i roľníka trafí…
Pozrel nazad: v zrak mu zblyskly kolies ráfy
stužou
[
74
]
vlniacou sa, drobiacou ni v mince —
Slnce sťa by do nich zatĺkalo klince:
miesto železných var’ či k nim zlaté ešte?
Zdalo sa hneď mlatček
[
75
]
schytiť, hneď zas kliešte,
kováľ
[
76
]
kýs’ zázračný kuť v zázračnej vyhni;
iskier prsk i bzuk jak: zahrň, Ondrej, zdvihni…
[
77
]
Či škovránok toť, čo v blankyt piesňou vŕta,
čajs’ tiež zaryl mu tak do pŕs, ten brat krta?
Šľahol vhor, no vtáčik vŕtal v nebi, v duši —
Či z brázd jarky zurkom
[
78
]
zahraly mu v uši?
Alebo čos’ šípil, obadal
[
79
]
v tom čase?
Ďaleko puk ruže, ďalej zrnko v klase;
no vzduch jarný, len sa toku túch mu vzoprieť,
všetko dá predvídať, očuť, cítiť vopred.
Snáď tiež tú mal predchuť… V stráni, hľa, čos’ fľúska!
[
80
]
Húska? — Žitko známo; zjastril: Ak by Zuzka!
Že je ženská: zrádza letnice
[
81
]
chvej
[
82
]
letký;
dievča že: na úhor behla, trhá kvietky.
Vskutku, ona: poznal sokolím ju okom.
Splesal, „Hej-sa“, pohnul. Bosá, rezkým krokom
popri jarku práve nadol pobrala sa,
motyčku na pleci. Spráskal, duril: „Sa-sa!…“
Býky zochotnely, sponáhľaly síce;
všetko málo. Chcel by: ani holubice
by letely — abo, keďže krôčkom malým,
aspoň svojho jak by vďačne požičal im!…
„Zuzka, tys’!…“ tak k nej, jak hupla k briežka spodu.
„Pravda —“ „A čo si tam…?“ „Odrážala vodu.
A ty priahaš? Idú…?“ „Čida, pozri zatým —“
„Ďalej ešte…?“ „Oj, nie; dočkaj, len obrátim —“
Pomohla i sama: bojsa
[
83
]
ich, vraj, sekne.
Obdivovala ich: „Joj, aké sú pekné!…“
Jazyky k nej čiahly, hladiacej ich práve.
„Daj im, ejha, podbeľ!…“ „Nie, to nesiem krave —
Ale nechže: prístup zastať morovisku
[
84
]
—“
[
85
]
dala im po kvietku. Omáľaly v pysku
ho; s tým pohly — „Sadni, Zuzka; doska, hľaď-ľa
(šuchol dlaňou), čistá celkom!…“ Slúchla. Sadla.
„No len po dedinu“, riekla. „Nuž a ďalej…“
v ruke žinku, on k nej v túžbe rozháralej,
[
86
]
„ďalej čo nie?“ ľavou bral ju kolo drieku —
„Ale — vzpudila sa
[
87
]
— Lebo nechcem prieku —
Ba“, sa pozasmiala, „veľké bys’ chcel hrabky…“
[
88
]
„Koľko?“ „Aspoň toliar, a ja nemám babky —“
„Bôžtik,
[
89
]
Zuzka, len!…“ Však vtom skrútily volce.
[
90
]
„Hejk od seba!“ šupol s voza, „ľaľad, tmolce…
[
91
]
“
„Vidíš!“ privolala; „len buď pri nich: vodiť
ich tra
[
92
]
ešte…“ „Čoby, samy vedia chodiť;
žviaču toť, len zdriemly pri myšlienke kejsi —“
Napravil ich v chod a „Sa!…“ zas hačnul
[
93
]
k nej si.
O klanicu osnul
[
94
]
žinku. I nadpriadol
vravu, smiešky. Slnko skláňalo sa nadol:
od holí cez údol
[
95
]
splýval vlas mu svetlý;
žiarily ním stromy jak horiace metly.
Svet bol číry úsmech,
[
96
]
hoc na ceste k spánku,
zlatým žmurkal svitom, dychčal chladom vánku;
vedel: obudí sa včaššie, v sláve mladej —
Nuž a v srdciach tých dvoch? — Až skvitala nádej…
Nie jak polia, ktoré dlely ešte holo,
nerozhodné, včude kvieťa: ináč bolo
tým na mysli! V pukoch zrieť tam krásku-lásku,
i rúžatkom…
[
97
]
Ako, neboja sa mrázku?
A jak popri ceste jarček v hravom žblnku,
tak ich shovor stekal ľúby: vlnka vlnku
stíhala; ju stihnúc, rovno hnaly bežkom,
hračkou im bublinka, až im pľaskla — smieškom.
[
98
]
S tým ku mlynu došli. Šum, huk, hurt, klep zjaklý
zarachotil razom. Nie čud, že sa ľakly
volky, strhly — „Hô, hô!… Blázni; či to medveď?“
zaskočil im Ondrej. „Ale, Zuzka, seď, veď…
Teraz, hľa, zas pôjdu! Pôjdu pekne, tíško —“
Žinku dal kol jarma. „No sa!“ čerkol
[
99
]
švižko;
i šly hrdo-prudko. „Nepovieš im hanu
(prisadol zas): vedľa vás tak rúče stanú…“
Boly by var’ aj… jak po vôli im nechal.
Ale jak ,hô!‘ skríkol: od susedov zbrechal
dunčo ,hav-hav‘, zpod vrát lezúc, vztek v okáli:
i volčatá
[
100
]
strachom hybaj! zutekaly —
Bežaly, až frungal voz za nimi. „Šteňa
hlúpo!…“ Ondrej skočil. „Klaníc či oplena
drž sa, Zuzka! — Neboj, neschoď, padneš…“ volal.
Chvatol oje, zdržal; avšak neodolal —
Či ich schválne nechal frčať? (— V kolách spice
ni nerozoznať…) Aj zvrtly do ulice,
vždy trielily ešte — Nič ,hô‘, nič ,hejk-hore‘ —
Zastaly, no iba: v Käcurovie dvore.
Matka na podstene, poupätá, vane
složiac hurtom, divom-desom spľaskla dlane:
„Ký hrom!… Čo vystrájaš, Ondro, či to kone?“
„Nuž, hľa, strhly —“ syn jej. „Nebojte sa o ne!
Strachoši — tým lepšie, keď tak vystrú knošky,
[
101
]
chodiť budú potom. Nedostanú vošky…
[
102
]
“
zasmial sa. Znoj utrel, hodiac nazad pohľad.
„A to koho vezieš? Ty si, Zuzka! no, hľaď —“
Tá sa zokúňala,
[
103
]
nevedela: čo má —
„Ale vzal ma z poľa; ja že sídem doma,
a hľa…“ vymlúvala trasúcim sa hlasom.
„Len sa nenamrzte; veru nechcela som —“
„Horkýže nie! Ja už poznám: kto chce, kto nie“,
odvrkla jej spurne. Dievke tvár až bronie —
„Hneváte sa ešte vždy na mater…?“ hlesla
šeptom takmer, z rúk jej až motyka sklesla.
„Hnevám-nehnevám… Nu, také na odkazy,
mrcha suka, ktorá jazyk nevyplazí,
vlastne neoškľabí
[
104
]
zuby, nezaštekne,
neuhryzne, mrcha… Ale poviem pekne:
keď tu Ondra neviem opliesť
[
105
]
— umkne hupky
[
106
]
—:
[
107
]
nedbám, nech sa vrabčí; však ho na prístupky
berte… tak, dievčička. I len budem rada;
bo i ja som ešte i chcem ostať mladá!
Drobné deti v dome: môž’, bych i vás tĺkla —
drobné i pod…“ chvatla k srdcu, vtom i zmĺkla.
„A kde otec?“ „Ja viem — Zostal kdes’ pozadku…“
„Tak?… Ty, Zuzka, zhovej. Požič svoju šatku
mi, dnu vezmi moju. Pomôž vypriahnuť tiež —
Tak!? Joj, käcurovský oplan! Mätež-krutéž!…
Iste boly s jednej strany chvály, chvasty
[
108
]
zasa s jeho — ten trúp! — Teraz na to chľasty…“
Takto hartusila,
[
109
]
kým sa uberala.
I naopak vzala šatku: nezbadala.
„Priam ho nájdem, sputnám: dostačí i šnúrka —
dovlečiem, joj!…“ Pošla ani grúňom búrka.
Medzitým i deti huply z izby, na prah,
na dvor — Pomoci dosť bolo: rozviesť záprah,
odviesť; ba i junce nepriečily v ničom.
Žiak popadol, pravda, čo chcel; pukal bičom —
A tak prvý výjazd šťastne prekonali.
„Vidíš, Ondrej“, riekla Zuzka temer v žiali,
„čo si poparatil!
[
110
]
Uhanbils’ ma, zradil…“
„Nič to…“ tešil ju, tak i kus odprevadil.
[
1
]
Hoci báseň
Prvý záprah
priamo dejove nesúvisí s básňami
Poludienok a Večera
, predsa ju úmyselne odtláčame spolu s uvedenými dvoma básňami. Vedú nás k tomu tieto dôvody: Hoci Hviezdoslav pri prvom vydaní básne
Prvý záprah
nemá poznámky o súvise s predošlou ako pri básni
Večera
, predsa je čitateľ nevdojak náchylný spájať dej tejto básne s dejom dvoch predchádzajúcich. Zvádzajú k tomu tie isté mená vystupujúcich postáv, rovnaké charaktery osôb a obdobné dejové prostredie. A hoci báseň
Prvý záprah
je časove najstaršia (vznikla r. 1898), odtláčame ju ako prvú z uvedených troch básní, keďže sa čitateľovi javí dejove najmladšou.
[
2
]
járom
(maď.) — jarmo, k jarmu, do jarma
[
3
]
Käcura
— priezvisko
[
4
]
magnáš
(maď.) — bohatý gazda, boháč
[
5
]
zhrda
(básn.) — zhŕdnutie, pohŕdnutie, opovrhnutie
[
6
]
Bohatí gazdovia na dedine s opovrhnutím hľadievali na chudobnejších od nich. Psychologia drobného gazdu bola preto taká, že zakrýval a vyhováral svoju chudobu, kde ako mohol.
[
7
]
Chov statku na dedine neobišiel sa v minulosti bez povier. Jednou z nich bola povera, že cudzí človek v stajni môže privolať na statok nešťastie. Bolo sa preto treba mať na pozore pred závistlivými očami spoluobčanov a nepúšťať ich do stajne. Tým väčšiu ostražitosť bolo treba v tomto smysle vynakladať pri novozakúpenom páre.
[
8
]
zadok
(náreč.) — pozadok, podradné obilie
[
9
]
včude
(náreč.) — zriedka
[
10
]
zdužieť
(náreč.) — zosilnieť
[
11
]
hlaď
— hladkosť
[
12
]
Jozefa, 19. marca. Vtedy je na Orave čas na začatie jarných prác.
[
13
]
slepnúť
— slepiť
[
14
]
brny
— tmavohnedé voly
[
15
]
vôzok
(demin., básn.) — vozík
[
16
]
žinka
— povraz, šnúra
[
17
]
v strečky
— do behu
[
18
]
okolinka
— okolie, preddomie
[
19
]
nisko
(náreč.) — spodná časť kúdele
[
20
]
oberučný
— šikovný
[
21
]
zlota
— zlosť, zloba
[
22
]
kľapčit
(pejor.) — väzieť, drepieť
[
23
]
šušôrec
(náreč.) — šušvor, druh hmyzu, v prenes. význame malé, drobné volky
[
24
]
šarvan
(skrát.) — šarvanec
[
25
]
hotkať
(dets.) — voziť sa, na kolenách sa kolísať
[
26
]
tartas
(čes.) — hluk
[
27
]
chrochoť
— zamrznuté blato
[
28
]
zbodrieť
— vzmužiť sa
[
29
]
pošmižkávať
(demin.) — pošvihávať, poplieskavať
[
30
]
domáre
(ľud.) — staré voly, doma vychované
[
31
]
šmáčik
(nem., demin.) — chúťka
[
32
]
žmoliť
— prevaľovať v ústach, v rukách mnúť
[
33
]
kešienka
— vrecko, vaček na obleku
[
34
]
sta
(skrát.) — stoja
[
35
]
ťupnúť
(náreč.) — skočiť, cupnúť
[
36
]
čapta
(náreč.) — šmatlavá noha, šmatlavý človek
[
37
]
drnčal
(náreč.) — mrmloš, hundroš, postávač
[
38
]
ponatiahly
— natiahnutý, rýchly
[
39
]
chrknút
— zachrčať, zamrmlať
[
40
]
prošťa
— teľa; malé dieťa
[
41
]
Hviezdoslav v celej básni používa slovníka, výrazov i syntaxe ľudovej reči. Dosahuje tým dejovej bezprostrednosti a nefalšovanej typizácie dedinských postáv. I na tejto básni vidieť, ako Hviezdoslav dokonale poznal život dedinského ľudu, ako bol s ľudom intímne sžitý.
[
42
]
dýl, dýľa
(nem.) — doska v dlážke, dlážka
[
43
]
Buchna
— priezvisko
[
44
]
bucháč
— tlčhuba
[
45
]
obďalší
— obďaleč, opodiaľ bývajúci
[
46
]
kliesniť
— obsekávať
[
47
]
dorvať
— schmatnúť, nasilu vziať, ukradnúť
[
48
]
bobony
— tučné, učarujúce zvieratá (voly)
[
49
]
prvôstky
— býčky, prvý raz zapriahnuté
[
50
]
ošietka
(náreč.) — opálka, ošatka
[
51
]
Už som chytil do ošietky hláča…
— pokoril som hrubých gazdov; závidia mi.
[
52
]
krútnuť
— pokrútiť, zakrútiť
[
53
]
Uchom všetci
— všetci počúvali veľmi horlive, ako by boli jedným uchom.
[
54
]
strízniť
— dohovoriť
[
55
]
hodkom
— mimochodom, len tak
[
56
]
podsebný
(ľud.) — ľavý vôl v záprahu
[
57
]
náručný
— pravý vôl (v záprahu)
[
58
]
Rožky? Vývrať, vidly z klenca…
— rožky rastú jeden od druhého, nie smerom k sebe (do venca). To je pri voloch chyba krásy.
[
59
]
chumeľ
— chujavica, metelica
[
60
]
„Z toho tŕnia-mrnia priam je mäkká duchna
— dá sa premeniť hana na chválu.
[
61
]
Z vody bol zas v ohni
— jedno zlo (hanili mu voly, teda i jeho) vystriedalo druhé (musieť pre všetkých platiť pijatyku).
[
62
]
súš
(básn.) — sucho, suchá pôda
[
63
]
Slovná hračka. Käcura podľa všetkého povedal Sovovi, že sovy nepijú z fliaš. Tu je zaznačená len odpoveď Sovova.
[
64
]
nadájať
— dať cicať, platiť za niekoho pijatyku
[
65
]
nebodajný
— blažený, príjemný
[
66
]
Zuza, bez remeňa, ba i bez motúza!
— Zuza nenosí nohavice, ba ani gate. Je ženou, a žena podľa starých dedinských mravov do chlapských vecí (akou je i pijatyka) sa nemá miešať.
[
67
]
zápitok
(náreč.) — oldomáš po kúpe, prípitok
[
68
]
zvedy
(nov. význ.) — zvedavosť, záujem
[
69
]
pojeden
(básn.) — niektorý, podajeden
[
70
]
omäť
— otlačiť, naomínať
[
71
]
rodzaj
— rod, druh
[
72
]
zdolno
(neol.) — dobre, dostačujúco
[
73
]
záraz
— začervenanie, zarazenie sa
[
74
]
stuž
(kolekt.) — stužky, stužkovie
[
75
]
mlatček
(demin.) — kladivko
[
76
]
kováľ
(náreč.) — kováč
[
77
]
Hra slnečných lúčov so svetlými ráfmi kolies je spojovaná s predstavou kováčskej dielne a s úkonmi v nej (kovanie koňa).
[
78
]
zurkom
— zurkotom, zurčaním
[
79
]
obadať
— obhliadnuť, pocítiť, spozorovať
[
80
]
fľúskať
— rozstrekovať vodu, plieskať
[
81
]
letnica
— sukňa z bieleho plátna, spodnička
[
82
]
chvej
(básn.) — chvenie, mihanie
[
83
]
bojsa
(náreč.) — chráňboh, aby nie
[
84
]
morovisko
(ľud.) — mordovisko
[
85
]
prístup zastať morovisku
— aby som ich netrápila
[
86
]
rozháralý
— rozhárajúci sa
[
87
]
vzpudiť sa
(čes.) — vzoprieť sa
[
88
]
„veľké bys’ chcel hrabky…“
— moc by si chcel
[
89
]
bôžtik
(demin.) — božtek, bozk
[
90
]
volce
(demin.) — volky
[
91
]
tmolec
(ľud.) — tulák
[
92
]
tra
(básn., skrát.) — treba
[
93
]
hačnúť
(dets.) — sadnúť si
[
94
]
osnúť
— osnovať, zakrútiť
[
95
]
údol
(básn.) — údolie, dolina
[
96
]
úsmech
(náreč.) — úsmev
[
97
]
rúžatko
(básn.) — ružička
[
98
]
hračkou im bublinka, až im pľaskla smieškom
— ich ľahká zábava prepukala v smiech
[
99
]
čerknúť
(náreč.) — puknúť, plesnúť, prasknúť
[
100
]
volčatá
(básn.) — volky
[
101
]
knošky
(nem.) — nohy, kosť
[
102
]
vošky
— choroba rožného statku, spôsobujúca krívanie
[
103
]
zokúňať sa
— zahanbiť sa
[
104
]
ošklabiť
(pejor.) — vytrčiť, ukázať
[
105
]
opliesť
(ľud.) — oženiť
[
106
]
hupky
(ľud.) — skokom, rýchle
[
107
]
keď tu Ondra neviem opliesť — umkne hupky
— keď ho nemôžem oženiť podľa svojej vôle, zpod ktorej sa mi vymkýna…
[
108
]
chvasty
(ľud.) — vystatovanie, pochvaly
[
109
]
hartusiť
(ľud.) — lomoziť, vykrikovať
[
110
]
poparatiť
(ľud.) — vyviesť, urobiť