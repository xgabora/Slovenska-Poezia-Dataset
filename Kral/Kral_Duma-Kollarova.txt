--- KAPITOLA 1 ---

Duma Kollárova
[
1
]
Nad krajem pustým mrtvý vévodí sen -
Daleký východ v mrakách zahalený —
Kto vrátí Slávě zapadlé skvělý den?
Kto dá v úzkosti, bídě ulevení?
Potomky stihla kruté kletby muka,
z praotcú slávy sotva jakés rumy,
sirotky tížila neblahá ruka:
Dítě své vlastní matce nerozumí.
Ohled poroučí — svět nezná milosti,
úžerný o zisk co pečuje vlastní,
nebe neprěje hněvné nadšenosti;
k tobě jediné má přístup nešťastný —
pěvec nic nemá z tohoto století,
jen jedno srdce — to vlasti posvětí.
Píseň jako ten větřík jarní věje,
za jehož dechem vstává celé žití,
ale na skále nekvetou naděje,
pustina nechce květy se těšiti —
holota v zlatých poutech si libuje,
klam její písní a blud bohem sluje.
Rozželen pěvec, plamenem zahoří,
ještě se jednou v poslední zpěv noří —
Duma to hrozná — on jí neleká se,
jak osud proti osudu žene se.
Nebe mu harfou, hvězdy slují struny,
hlasy jsou jeho nebeští kůrové,
výrazy jeho — blesky a peruny,
hřmění daleké a diví živlové,
za štít vzal zemi, peklo, hněvné nebe,
by vzkřísil národ, neb zahladil sebe.
Nehyne píseň, než žije a žije,
třebas proti ní tisíc živlů vyje —
Nehyne píseň, žije všem na ztrátu,
jenž jí zvonili do hrobu tmavého:
Plesejte, duše, z jejího návratu,
již nabudete života věčného.
Hlas ten jak slunce nad rovinou vzchází,
hned jako deštík po Tatrách prochází,
hned co ptáče vesnické v záhradě
zpívá na křoví v každounké osadě,
budí ku práci pilného rolníka —
Slovan dobře zná tohoto hlásníka,
tohoto věštce, jenž všecko přehlídá
a na každý čas chvíli předpovídá.
Kam jen ten šírý slovanský sahá svět,
všudy naděje pokvétá bujný květ;
kde jen to pyšné slunko slávské vzchodí,
hlas tajný divy, zázraky vyvodí:
Horvát, Čech, Polák v jeden národ splývá,
jeden zpěv slavný všude se ozývá
a Slovan plesá, že po bludech mnohých
svým cílům žije, vzývá bohů svojich.
. . . . . . . . . . . . . . . . . .
Nad krajem pustým vzešel radostný den
po bouři — divných osudech — trápění;
století prošlo jak jeden dlouhý sen,
staly se v světě veliké proměny.
Nad věkem prošlým přísný soud držel čas,
nemožnosti se staly skutečnosti,
mnohého jméno, Slávy zapadnul hlas,
jak ozyv chvilky ve moři věčnosti.
Důležitosti se staly hříčkami;
Slovan se pýší činem, slávou svojí,
potupa otců smyta je bleskami,
východ slovanský ozářený stojí, —
hrady a města bělejí se skvěle,
Vltava, Dunaj slávským zpěvem hučí —
do budoucnosti hledí Slovan směle —
co je spojeno, žádný nerozloučí.
Tam nad Dunajem pahorek se výší,
lid tam v zbožnosti putuje zdaleka;
potomek s tímto pahorkem se pýší,
to země slavná — hrob, co skrývá reka —
to země boží — hrob, co skrývá kosti
věštce daleké, temné budoucnosti.
(V Balaše Ďarmatech — 1852)
[
1
]
Lumír II, 1852, č. 6, str. 121—2. Pod básňou je pozn.: „V Balaše Ďarmotech“ a podpis „Janko Kráľ“. Básnik uctil touto básňou pamiatku Jána Kollára, ktorý umrel 24. I. 1852 vo Viedni, a uctil ho aj tým, že ju napísal po česky — čiže „staroslovenčinou“, ktorú Kollár vtedy odporučil Slovákom za úradnú reč. Je však zaujímavé, že použil v prvej časti celý rad motívov a veršov zo svojej básne Génius Slovanstva z českých prvotín. Je možné, že aj túto báseň z r. 1842—3 písal, mysliac na Kollára. V druhej časti Dumy líči prítomnosť ako víťazstvo Slovanov, hľadiacich smelo do budúcnosti, a Kollára ako hrdinu a „veštce daleké, temné budoucnosti“.