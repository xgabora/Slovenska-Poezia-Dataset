--- KAPITOLA 1 ---

Kliatba matkina
Potvora.
[
1
]
[
2
]
Všetko na tebe nech bude prekliato!
Svätým nech ti je hriechov tvojich blato —
nepoznaj len to, čo človeka hydí;
nech vlastných zmyslov mam ťa zvodí, bridí;
zrak, čuch, sluch, cit, chuť — jak panskí otroci —
nech ťa vždy zradia, klamú vo dne v noci.
Cieľ tvojho žitia: životy podžierať,
lúpežiť, trýzniť — a strachom umierať.
Kde kročíš, nech tam hrobová je jama,
budúcnosť tvoja nech je vlčia tlama;
v nej sa prepadaj; vidz len to, jak hynieš,
bez zmŕtvychvstania v čierny hrob sa vinieš!
[
1
]
Poznámka Zlatého fondu: Báseň sa v Súbornom diele nachádza v časti Z pozostalosti
          básnikovej.
[
2
]
Zachovaný Bottov náčrtok ceruzkou je nedotvorený, dokomponoval ho Dobšinský na
          vlastnom odpise, a tak báseň vyšla v Slov. pohľadoch III, 1883, str. 459 — 60 pod názvom
          Kliatba matkina na potvoru. Boli sme na vážkach, či vôbec odtlačiť túto skladbu, veď takto
          by sa mohlo dotvoriť mnoho Bottových náčrtov a makulátov. Keďže vec už bola uverejnená,
          zaradili sme ju s tým, že upozorníme na túto okolnosť. V orignáli vyzerá takto [v hranatej
          zátvorke — čo je v koncepte Bottovom prečiarknuté]:
Kliatba matkina
Potvora
Všetko na tebe nech bude prekliato.
Svatým nech ti je hriechov tvojich blato —
Nech vlastné tvoje zmysly sa ti [ťa vše] zbridia
[ťa umučia]
Zrak, čuch, sluch, cit, chuť — jak panskí otroci
Oči [len večnú skazu voždy vidia]
Nech ťa vše zradia — — —
[Uši len zradu, čuch]
[Kde kročíš, nech tam hrobová je jama]
Budúcnosť tvoja nech je vlčia tlama.
[Život tvoj]      večné
Život tvoj celý [strachom] umierania —
A smrť tvoja smrťou bez zmŕtvych povstania
tvojho života
Cieľ [Život tvoj celý] životy podžierať —
Lúpežiť, trýzniť a strachom umierať.
Aspoň ukážka, aké sú tieto Bottove náčrty.