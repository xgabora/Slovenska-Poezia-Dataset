--- KAPITOLA 1 ---

Nástin dejín slovenskej literatúry
[
1
]
Počiatkom každej literatúry sú piesne, povesti, balady, romance, ktoré sa podávajú z úst
         do úst a prechádzajú s pokolenia na pokolenie. Tak bolo i u nás. Nebolo, kto by icb bol
         zaznačil, a tak žily iba v ústnom podaní, ale, pravda, v starej svojej forme sa
         nezachovaly.
Po prešporskej bitke r. 907 prestal samostatný život slovenský. V živote verejnom a
         literárnom zavládla latinčina. Králi uhorskí na kumánskymi vpádmi spustošené kraje
         osadzovali Nemcov a dávali im mnohé privilegia (predpráva), tak že okrem latinčiny užívala
         sa na veľkej časti terajšieho Slovenska i nemčina. Boly okrem toho neustále vojny či v
         krajine samej medzi jej obyvateľmi, či už s vonkajším nepriateľom. V týchto dobách v
         Uhorsku ťažko hovoriť o literatúre vôbec a o slovenskej zvlášte.
No univerzitné matriky pražské už za Karla IV. (1348) obsahujú mená žiakov a profesorov
         so Slovenska. Títo síce iste šírili osvetu i u nás, ale okrem niekoľkých cirkevných piesní
         a článkov nesplodili nijakej literatúry. Po upálení Jána Husa strhly sa v Čechách
         náboženské a občianske búrky. S nimi započalo sa sťahovanie Čechov do súsedných krajín a
         zároveň i šírenie sa husitizmu na Slovensku. Oni priniesli českú Bibliu a iné české knihy
         náboženské, a reč husitov dostala sa do chrámov, miesta obcí, listín a kníh. Zemäni
         počínajú si dopisovať po česky. Jiskra z Brandýsa vydáva české listiny rôznym osobám a
         mestám. Hedviga, tešínska kňažna, píše na Trenčianskom hrade list mestu Trnave po česky.
         Kráľ Matiaš Korvín hovorí po česky a z kráľovských kancelárií posiela české listiny pánom
         českým a kráľovi Jurovi Poděbradovi atď. Kráľ Vladislav II. píše český list Prešporčanom, a
         tento istý kráľ 9. februára 1492 otvára uhorský snem v Budíne dlhou českou rečou, ktorú
         biskup varadínsky prekladá do maďarskej reči.
Spisovatelia v XVI. a XVII. století sú zväčša teologovia. Píšu knihy náboženské:
         katechizmy, modlitebné knižky, nábožné piesne, žalmy. Tak
Ján Silván
(† 1572);
Juraj Bánovský
, rektor žilinskej školy († 1561);
Vavro Benedikty
z Nedožier, výborný znalec československého jazyka,
         ktorý prvý užíva v češtine rozmery antické dľa pravidiel časomiery;
Ján
            Táborský
, varínsky kňaz (od r. 1576);
Ján Pruno
z
         Fraštáku, správca školy v Hlohovci a Trenčíne († 1586), a iní. Všetci títo užívajú
         spisovného jazyka českého. V češtine je složený i svetský spev historický „O porážce
         moháčské krále Ludvíka II.“, potom pieseň „O Mikuláši Zrínském při obléhání Sigetu r. 1566“
         a pieseň „O Muránském zámku“.
Medzi prekladateľmi Kralickej Biblie vyniká Slovák z Turca,
Pavel
            Jesenský
. Rozruch stoletia tlumočí
Eliáš Láni
(1570 —
         1617),
Štefan Pilárik
, ktorý mnoho zkusil v unreckom zajatí. O svojich
         nehodách píše pod názvom „Sors Pilarikiana“ (v Žiline 1666).
Peter
            Benický
veršuje o pokleslom veku a poučuje ľud.
Juraj
            Tranovský
vydáva prvý evanjelický spevník československý pod názvom „Cithara
         sanctorum“ (v Levoči 1635), ktorý od tých čias dočkal sa 40 vydaní a zachránil nejednu dušu
         pred zmaďarizovaním.
Pavol Jakobei
kára mravy a káže proti opilstvu a
         smilstvu.
V básnickom ohľade piesne týchto skladateľov majú malú literárnu cenu. Mystické
         myslenie, vyjadrené holou prózou, s planými rýmami. O národnom duchu ani nechyrovať.
Národnébo ducha počínajú kriesiť
Bel, Krman, Ambrozius, Horčička,
            Hraškovič
a iní. Za Márie Terezie a Jozefa II, zavládne náboženská
         snašanlivosť a svoboda vyznania. Nastaly pokojnejšie časy, a počet spisovateľov na
         Slovenska rastie. Literatúra zanecháva oblasti teologické a vyberá si svoje predmety zo
         života občianskeho a spoločenského, básnici píšu o slastiach a strastiach pozemných.
V tomto čase však počínajú sa ukazovať dve strany.
Strana
            protestantská
snaží sa zachovať spisovný jazyk český nielen v cirkevných, ale
         i vo svetských spisoch, a
strana katolícka
, ktorá upúšťa
         československý jazyk, snaží sa písať slovenčinou.
Už r. 1718
Alex. Máčaj
vydal svoje kázne v Trnave v slovenskej
         reči. Za ním trnavskí jezuiti počali vydávať slovenské modlitebné a náboženské knihy.
         Pravda, nie je to ešte čistá slovenčina, ani čisté slovenské nárečie, ale akási miešanina
         českej a slovenskej reči. Ráznejšie počali vystupovať
Ignác Bajza
(1783),
Anton Bernolák
(1788 — 91) a
Juraj Fándly
(1790). Menovite energický bol v tomto ohľade Anton Bernolák, ktorý západné, vlastne
         trnavské nárečie slovenské povýšil na spisovný jazyk, ktorý po ňom
bernoláčtinou
pomenovali.
Okolo Bernoláka a Fándlyho utvoril sa literárny kruh v Prešporskej, Nitrianskej a
         Trenčianskej, ktorého členovia zaviazali sa sľubom, že budú odoberať len bernoláčtinou
         písané knihy.
Naproti tomu slovenskí protestanti, uznávajúc záhubnosť tejto novoty, vstúpili v spolok
         a z vlastných prostriedkov, dobrovoľných príspevkov obcí, kňazstva a iných národovcov
         sriadili r. 1803 ústav pre československú reč a literatúru, spojený s katedrou tejže reči a
         literatúry na ev. lyceume v Prešporku. Účelom tejto „Učenej spoločnosti v Prešporku“,
         založenej hlavne Jurajom
Palkovičom
, Bohuslavom
Tablicom
a Martinom
Hamuljakom
, bolo udržovať
         v čistote český jazyk a rozširovať užitočné náboženské a zábavné knihy prostonárodné medzi
         Slovákmi.
I jedna i druhá strana mala veľkých ľudí. Tak bernoláčtina svojho
Jána
            Hollého
a strana protestantská, československá,
Jána Kollára,
            Šafárika
a iných.
Kollár — Šafárik
Ján Kollár
narodil sa v r. 1793 v Mošovciach, v Turčianskej
         stolici. Celý svoj život prežil medzi Slovákmi, až na posledné tri roky, ktoré stravil vo
         Viedni. V Pešti bol ev. farárom, zveľadil cirkev, vybudoval slovenskú školu a napísal jej
         čítanku (1825). Stvoril veľké básnické dielo „Slávy dceru“, ktorou pôsobil na celú mládež
         československú. Skoro všetky študentské almanachy z rokov 1830 — 1840 sú plné
         kollárovštiny. Od neho učili sa basnici Ján Hollý, pozdejšie Samo Cbalupka, Karol Štúr,
         Godra. Jeho „Písně světské Slováků v Uhrách jak pospolitého lidu, tak i vyšších stavů“ boly
         nevyčerpateľným prameňom pre slovenských basnikov. Spis „O literární vzájemnosti mezi kmeny
         a nářečími slávskými“ (v Hronke r. 1836) učil, že Slováci sú stredom všetkých slavianskych
         rečí, a preto že sú pre ideu slovanskej vzájomnosti najschopnejši. Kollár je tvoriteľom a
         nositeľom snov o všeslovanstve. Prudko háji jednotu spisovného jazyka československého
         proti mladším Slovákom, ktorí sa pridávajú na stranu Štúrovu, t. j. sú za slovenskú
         literárnu reč.
Pavel Jozef Šafárik
, narodený r. 1795 v Kobeliarove na Slovensku,
         zostal medzi Slovákmi len krátko. Roku 1814 v Levoči vydal svoju „Tatranskou Múzu s lýrou
         Slovanskou“. R. 1823 sobral „Písně světské lidu slovenského v Uhrách“ (spolu s Jánom
         Blahoslavom — Benedicti). Písal s Františkom Palackým „Počatky českého básnictví, obzvláště
         prosodie“ v Prešporku. Stal sa profesorom na srbskom gymnáziume v Novom Sade. Odtiaľto
         prešiel do Prahy. Tu r. 1826 vydal spis v nemeckej reči: „Geschichte der slawischen Sprache
         und Literatur nach allen Mundarten“. V ňom oddeľuje slovenskú literatúru od českej a
         vyhlasuje Slovákov za autochtonných, vidiac v nich zbytky karpatských a dunajských
         Praslovanov. Slovenčinu pokladá sa najbližšiu staroslovančine a označuje ju za prechod s
         češtiny do slovinsko-horvatštiny. Týmto najviacej prispel ku vzniku samostatnej literatúry
         slovenskej, hoci bol proti jej samostatnosti.
Vydal „Slovanské Starožitnosti“, „Slovenský Národopis“ a iné vzácne knihy.
V „Slovenskom Národopise“ r. 1842 vyhlasuje Slovákov za súčiastku českého kmena, ich reč
         za nárečie češtiny.
Nie v odluke, ale v kultúrno jazykovom sväzku s Čechmi hľadá slovenský ideál.
Ján Hollý
Ján Hollý (1785 — 1849) je vlastne básnickým tvorcom samostatnej slovenčiny. Užíval
         nárečie západno-slovenské. Vytvoril veliké diela. R. 1827 počal písať „víťaznú pieseň“ v
         12. spevoch: „Svatopkuk“. Je to epická báseň o tom, ako Svätopluk zradil Nemcov a prešiel k
         Moravanom. R. 1836 napísal druhú epickú báseň v 6. spevoch: „Cyrillo-Methodiadu“ o tom, ako
         bola pokrstená Veľká Morava. O tri roky pozdejšie vyšlo jeho najlepšie dielo, epos „Slav“,
         zbožňovanie starého slovanského praveku, o slovenskom praotcovi a víťazovi nad Čudmi, ktorý
         zabezpečil svojmu ľudu pod Tatrami bezpečné sídla. Je to výzva k jednote a svornosti.
Okrem tohoto má ešte iné sbierky, žalospevy a piesne.
Ľudovít Štúr (1815 — 1856)
Trenčan rodom, nadaný, nevšedný duch. Organizoval v Prešporku, ako námestník Palkovičov,
         slovenskú študujúcu mládež na prešporskom ev. lyceume. V jeho škole vštepovalo sa do
         mládeže národné a slovanské vedomie, práca za národ a Slavianstvo. Štúr vychoval celý rad
         slovenských pracovníkov, básnikov, politických dejateľov. Duch bol na počiatku
         československý. To dokazujú jeho vlastné verše, ktoré písal po česky, Kuzmanyho časopis
         „Hronka“ (1836 — 1838), študentské almanachy „Plody zboru učenců řeči českoslovanské
         prešporského“ (1836) a „Jitřenka, čili výbornější práce učenců československých levočských“
         (1840) prvý ročník Hurbanovej „Nitry“ (1842) atď. Slovanská vzájomnosť, húževnatá jednota
         literárneho jazyka s Čechmi a Moravanmi boly základným vodítkom Štúrovcov proti katolíckym
         Slovákom, ktorí pracovali na vytvorení literárnej slovenčiny.
Ale to bolo iba zpočiatku. Už roku 1843 — 1844 vznikla v Štúrovi myšlienka používať
         slovenčinu za literárny jazyk. Chcel si tým získať odrodenú domácu šľachtu, ktorá
         považovala reč českú za reč cudziu, chcel spojiť katolíkov, ktorí už užívali slovenčinu, s
         evanjelikmi a konečne chcel lepšie pôsobiť sa národné sebavedomie Slovákov rečou, nimi
         skutočne užívanou. Túto svoju myšlienku uskutočnil. Pridali sa k nemu najtalentovanejší
         mladí slovenskí spisovatelia; starší, soskupení okolo Kollára, ktorý bol najhorlivejším
         zástupcom literárnej jednoty s Čechmi, samé Česko a Morava boly proti slovenčine. Strhla sa
         dlhotrvajúca polemika. Štúr r. 1845 počal vydávať v slovenčine „Slovenskje Národnje Noviny“
         s literárnou prílohou „Orol Tatránsky“; r. 1846 vyšly spisy „Nárečja slovenskuo“ a „Nauka
         reči slovenskej“; Hurban vydaval svoj almanach „Nitru“ (1842 — 1853) potom „Slovenskje
         Pohľady“; ten istý vydal prácu „Slovensko a jeho život literárny“ (1847); založili na návrh
         Hodžov literárny spolok „Tatrín“ — a za veľmi krátku dobu slovenčina, ako literárny jazyk,
         nad češtinou zvíťazila.
Najznámejší básnici zo školy Štúrovej sú: Samo Chalupka, Janko Kráľ, Ján Botto a
         Sládkovič.
Samo Chalupka
(1812 — 1883)
— farár na Hornej Lehote vo Zvolenskej, písal v ľahkom ľudovom slohu, menovite balady z
         dôb tureckých, keď Turci boli u nás, o nájezdoch tureckých na Slovensko, zveršoval mnohé
         slovenské povesti o starých hradoch a zámkoch.
Medzi týmito baladami je najchýrnejšia „Mor ho!“. Je to skladba o hŕstke
         petrovaradínskych Slovákov zo IV. stoletia, ktorých rimský cisár Konstancius prišiel
         potrestať pre ich snahy po samostatnosti, posolstvo ich urazil a potom obrovskou presilou
         po hrdinskej obrane povraždil.
Sobrané verše Sama Chalupku vyšly po prvý raz roku 1868 v Baňskej Bystrici.
Janko Kráľ
(1822 — 1876)
Narodil sa v Liptove, roku 1840 prišiel do Prešporka, tu stal sa Štúrovým milačkom. Jeho
         prvé verše priniesla Hurbanova „Nitra“ r. 1844. Urobily veľký dojem a veľmi chytro staly sa
         známymi na celom Slovensku, ba i v Česku.
Mnoho veršov popálil. Tie ktoré vyšly tlačou, obsahujú obyčajne predmet z povesti a sú
         tiež ľahko, v ľudovej reči písané. Má mnoho balád, ale i lyrických básní. Jeho niektoré
         piesne sú ozajstné perly v našej literatúre.
Sobrané verše jeho vyšly v Turčianskom Sv. Martine r. 1893.
Ján Botto
(1829 — 1881)
Narodil sa v Gemeri. Nedostal sa medzi prešporskú štúrovskú mládež, ale až keď táto
         prešla do Levoče. Zato bol však verným nasledovníkom Štúra. Málo básni, ale čo napísal,
         poukazuje na rodeného básnika.
Napísal celý rad krásnych balád v ľudovom duchu. Spracovával miestne povesti a pridával
         im tendenčný ráz.
Má dlhšiu epickú báseň „Smrť Janošíkova“. V nej zbásnil povesť o šľachetnom zbojníkovi
         Janošíkovi, ktorý bohatým bral a chudobným dával so svojimi dvanástimi pomocníkmi, až ho
         páni dali schytať a odsúdili na šibenicu.
Verše jeho vyšly v I. sväzku Pokorného „Knihovny Československej“ r. 1880.
Andrej Sládkovič
(1820 — 1872)
— skutočným menom Braxatoris, bol tiež zo žiakov Štúrovskej školy. Jeho „Marína“,
         lyricko epická báseň, vyšla r. 1846. Spieva v nej o láske k Maríne, mladej, vznešenej deve.
         Báseň je plná reflexií o kráse, dobre, mladosti, nádeji; je v nej mnoho obrázkov o milenke,
         o kraji, rieke Hrone, Urpíne, okolí, kde ona žila, chodila, modlila sa, spievala.
Druhá väčšia jeho báseň je „Detvan“, napísaná r. 1847. Malá historia zo sliačskeho kraja
         o mladom Detvanovi Martinovi s Elenou, ako zastrelí kráľovho sokola, za čo ho volajú k
         výsluchu, ale tu sa zapáči kráľovi Matiašovi, ktorý ho zariadi do svojho „Čierneho pluku“.
Okrem týchto dvoch väčších básní má Sládkovič ešte mnoho menších ako „Milica“,
         „Svätomartiniáda“, „Gróf Šubič Zriňsky“ atď.
Z jeho lyrických básní sú najznámejšie tie, ktoré ako piesne prešly do národa, tak
         „Hojže, Bože“, „Slovenský brat, objím si mať“, „V slzách matička sedela“.
Literatúra 60-tych a 70-tych rokov
Politické pomery odrážajú sa i na slovenskej literatúre 60-tych rokov. Vydávajú sa
         almanachy a časopisy.
J. Viktorin
a
J. Palárik
vydávajú „Concordiu“ (r. 1858),
J. K. Viktorin
„Lipu“ (1860 — 64),
Viliam Paulíny-Tóth
a
M. Ferienčík
„Sokola“,
Ján Kalinčák
, potom
Sytniansky
a za ním
Ferienčík
„Orla“,
J. Francisci
„Pešťbudínske
         Vedomosti“,
A. Radlinský
„Priateľa školy a literatúry“, „Cyrilla a
         Metthoda“ atď.
V redakciach týchto časopisov a almanachov sú shromaždení skoro všetci spisovatelia
         tejto doby. Mnoho sa politizuje a i literáti venujú sa politickým otázkam.
Čo sa týče krásnej literatúry, pod pseudonymom J. Beskydova kňaz
J.
            Palárik
(1822 — 1870) napísal niekoľko dramatických prác. Tak na pr.
         „Incognito“, „Drotár“, „Smierenie, alebo dobrodružstvo pri obžinkách“.
Jonáš Záborský
pod pseudonymom Vojana Jozifoviča (1812 — 1876) píše
         historické drámy, bájky a slovenský dejepis,
Peter Zaboj Kellner
            Hostinský
(1823 — 73) tragédiu „Svätoslavičovci“ a slovenskú mytologiu.
Ľudovít Žello
(1809 — 1873) popisuje vo veršovanom epose boj
         polabského Slovanstva a Nemectva v „Páde Miliducha“.
Michal Mil. Hodža
(1811 — 1870) svojim „Vieroslavínom“ propaguje myšlienku všeslovanstva a eposom „Matora“
         kreslí postavu Janošíka — buriča.
Viliam Paulíny-Tóth
(1826 — 1877)
         básní, píše poviedky, politizuje, napíše i hru „Ľudskú komediu“, kde predstavuje skvelú
         budúcnosť slovenčiny; v novele „Matúš Trenčiansky“ opisuje tohoto ako ideálneho,
         samostatného pána Slovenska.
Samuel Tomášik
(1813 — 1887), pôvodca
         piesne „Hej, Slováci“ píše poviedky historické a náboženské.
Mik.
            Ferienčík
(1825 — 1881) tiež sa zaoberá písaním poviedok.
Ján Kalinčák
(1822 — 1871) napísal mnoho povestí, zväčša
         historických. Tak „Knieža liptovský“, „Bozkovci“, „Svätý Duch“, „Milkov hrob“, „Serbianka“
         atď.
Najlepšou jeho prácou je „Reštaurácia“. Dej je čerpaný zo slovenského zemianskeho
         života, ako sa vykonávaly kedysi voľby. Obrázky a postavy sú kreslené realisticky, verne, a
         je to práca literárne cenná.
Ľudovít Kubány
(1830 — 1869) bol básnikom, ale napísal i veľký
         historický román „Valgatha“. Predmetom tohto románu sú uhorské zápasy Jiskru z Brandýsa a
         jeho predného vodcu Valgathu. Siahol i k poľským dejinám v svojej básni „Radzivilovna“.
V tejto dobe okrem krásnej literatúry pracuje sa i vedecky.
Fr. V.
            Sasinek
študuje staré uhorské dejiny,
Pavel Dobšinský
pracuje na kultúrnej historii a národopise,
Samuel Ormis
vydáva svoju
         „Výchovovedu“,
Daniel Lichard
rediguje hospodársky časopis „Obzor“.
Politicky účinkovali slovom i písmom menovite
Štefan Marko Daxner
a
dr. Jozef M. Hurban
.
Literatúra 80-tych a 90-tych rokov
Doba krutého maďarského nátlaku. Matica Slovenská, slovenské gymnázia v Revúcej,
         Kláštore pod Zniovom, Turčianskom Sv. Martine pozatvárané. Slováci zúfajú. V tomto smutnom
         čase zato malo Slovensko svojich najväčších básnikov a spisovateľov, ktorí literatúru
         preporodili, poťažne voviedli do nového rusla.
Svetozár Hurban Vajanský
(1847 — 1916)
— ako básnik, beletrist a politik vyniká veľmi rýchlo. Básne svoje vydáva v sbierkach
         „Tatry a more“, „Verše“, „Zpod jarma“. Novely a romány jeho, ako Letiace tiene, Suchá
         ratolesť, Pustokvet, Koreň a výhonky, Kotlín atď., vychádzajú jedno za druhým v
         „Slovenských Pohľadoch“, v „Besedách a Dumách“ i v osobitných vydaniach. Politické články
         píše do „Národných Novín“.
V básňach oslavuje slovenskú zem a ľud, kriesi národné sebavedomie a hrdosť, spomína
         bratov Rusov a čaká od nich pomoci a osvobodenia. V próze maľuje obrazy slovenských vyšších
         zemianskych vrství, nie podľa skutočnosti, ale tak, ako si ich sám predstavuje. V
         politických článkoch je tiež skorej poet, filozof a romantik, ako politik.
Okrem toho je sčítaný, bystrý a ostroumný kritik a zaujímavý besedničiar. Je proti
         všetkým moderným prúdom, zbožňuje ozajstné umenie. Ruskú literatúru prenáša do našej a
         oboznamuje nás s veľkými spisovateľmi ruskými.
Vajanský obohatil slovenskú literatúru v každom smere, organizoval ju, ustálil formy,
         prozódiu, pravidlá prízvučného básnenia, vychoval si rad žiakov v poezii, próze, politickom
         smýšľaní i ponímaní krásneho umenia.
Sobrané diela jeho vydala turčiansko-sv.-martinská Kníhtlačiareň.
Pavel Országh Hviezdoslav
(nar. 1849)
Píše iba básne. Zobrazil celý svoj život i všetky pocity, myšlienky, túžby, nádeje
         slovenského národa v svojich Prviesenkách, Spomienkach, Sonetoch, Letorostoch, Stezkách i
         Žalmoch.
V epických jeho básňach, ako Hájnikova žena, Ežo Vlkolinský, Gábor Vlkolinský,
         Poludienok, Večera, Na obnôcke, Prvý záprah, Bútora a Čútora, V žatvu — zrkadlí sa život
         slovenského ľudu a malého zemianstva.
Má epické básne s biblickým obsahom: „Agar“, „Rachel“, „Kain“. I biblickú drámu
         spracoval: „Herodes a Herodias“, v ktorej líči osud Jochananov.
Hviezdoslav je najväčší básnik slovenský terajšej doby. Bohatý typmi, rečou, prírodnými
         barvistými obrázkami a reflexiami, pozdvihol slovenskú poeziu na literárnu výšku.
Ako prekladateľ oboznámil nás s niektorými cennými inojazyčnými prácami. Prekladal zo
         Shakespeara, Schillera, Goetheho, Mickiewicza, Aranya, Petöfiho atď.
Martin Kukučin
— vlastným menom Matej Bencúr (nar. 1860), opisuje v svojich kresbách život slovenský,
         český a juhoslovanský. Cennejšie jeho práce: „Dies irae“, „Zápisky zo smutného domu“,
         „Rysavá jalovica“, „Mladé letá“, „Mišo“ atď. Má cestopisné črty z Čiernej Hory, drámu
         „Komasáciu“ i dlhý román z dalmatského života „Dom v stráni“.
Vyučil sa na ruských spisovateľoch. Opisuje život tak, aký je. V tomto ohľade je prvým
         slovenským spisovateľom. Jeho práce vydáva Kníhtlačiarsky úč. spolok v Turčianskom Sv.
         Martine.
*
Z novelistov a románopiscov novšej doby možno spomenúť
Elenu
            Maróthy-Soltészovú
s jej drobnejšími prácami, ako „V černickej škole“, „Na
         dedine“ a iných, potom s jej dlhším románom „Proti prúdu“. Obraz zo slovenského života,
         zidealizovaný, aký by mal byť.
Sem patrí i spisovateľka
Terezia Vansová
, autorka mnohých kresieb,
         noviel, románu „Sirota Podhradských“, divadelného kusa „Svedomie“. Jej práce sa uverejnené
         z väčšej čiastky v „Slovenských Pohľadoch“ a ženskom časopise „Dennici“, ktorú dlhé roky
         redigovala.
*
Vo vedeckej literatúre v rokoch 80-tych a 90-tych vynikajú
Jaroslav
            Vlček
(nar. 1860), ako literárny historik, ktorý napísal roku 1880
         „Literatúru na Slovensku“, pozdejšie (1890) prepracovanú pod menom „Dejiny literatúry
         slovenskej“. Jediná vedecká práca o vzniku, rozvoji, význame a cene našej spisby.
S. Czambel
(1856 — 1910) napísal „Rukoväť spisovnej reči
         slovenskej“, „Slováci a ich reč“, „Československá národná jednotnosť, jej minulosť,
         prítomnosť a budúcnosť“. Czambel ustálil jednotnosť slovenského pravopisu, poukázal na
         bohatosť a rýdzosť našej reči. Dokazoval, že Slováci sú rečou Juhoslovania, a nie vetva
         národa českého.
Ako linguista, literárny a kultúrny historik uplatňuje sa
Jozef
            Škultéty
, redaktor „Slovenských Pohľadov“, ako literárny estetik
Tichomir Milkin
(Jan Donoval), bibliograf
Rizner
, sberateľ kultúrnych pamiatok, ľudopisných a prírodných
         cenností Slovenska
Andrej Kmeť
, ktorého zásluhou je i založenie
         Muzealnej slovenskej spoločnosti.
Ako dejepisca a autora mnohých historických kresieb spomenúť treba
Juliusa
            Bottu
. Najznamenitejšia jeho dejepisná práca je: „Slováci. Vývin ich
         národného povedomia“.
Najnovšia literatúra
Mladí spisovatelia so svojimi vedeckými prácami, prózou i veršom grupujú sa okolo
         časopisov: „Slovenské Pohľady“, „Hlas“, „Slovenský Obzor“, „Prúdy“, „Dennica“ a „Živena“.
Šrobár, Pavel Blaho, M. Hodža, Štefanek
politizujú,
Igor
            Hrušovský
a
Fedor Houdek
píšu národohospodárske články,
dr. E. Stodola
pracuje na slovenskej štatistike,
Karol
            Medvecký
vydáva „Národopisnú monografiu Detvy“.
Bohdan
            Pavlů
(Paľo),
P. Bujnák
,
Votruba
,
         ako literárni kritici, hlásajú nový literárny realistický program.
Poeziu pestujú
Ľudmila Podjavorinská
(Riznerová),
Martin
            Sládkovičov, Somolický, Kýčerský, Jesenský, Krasko, Rázus
a iní.
Timrava
(Božena Slančíková) píše novely. Hľadí na život
         realisticky. Čerpá z ľudu i vrství vzdelanejších. Je ostrou pozorovateľkou. Lepšie jej
         novely: „Veľké šťastie“, „Bez hrdosti“, „Márnosť všetko“.
Jozef Gregor Tajovský
píše rozprávky a divadelné hry.
Jan Čajak
(Aliquis) je poviedkárom a novelistom. Napísal i román zo
         slovenského života: „Rodina Rovesných“.
Ako poviedkár osvedčil sa i
Ondrej Kalina
(Smetanay) svojou
         poviedkou „Návrat“.
Sú okrem spomenutých ešte mnohí, ktorí si ešte len prebíjajú cestu k všeobecnému
         uznaniu.
Slovenská literatúra je, ako vidno, mladá, ale na svoju mladosť bohatá. Že sú naše
         knižnice nie plné slovenskými knihami, príčinou je i to, že bolo málo podujímateľov a
         nakladateľov, ktorí by boli sosbierali po rôznych časopisoch roztratené poklady našej
         spisby. Nebolo škôl, nebolo verejných biblioték, nebolo spisovateľských kruhov, umeleckých
         spolkov, lebo nesmelo byť. Každý náš spisovateľ len popri každodennom zarábaní chleba, v
         chíľach oddychu mohol sa venovať svojim vyšším pohnútkam a uplatniť svoje zvláštne
         schopnosti. Celým svojím umom a citom, celým svojím životom nikto nemohol sa u nás venovať
         literatúre.
V našom novom, svobodnom štáte, verím, bude všetko, čo nám v bývalom Uhorsku chybelo, a
         len potom vlastne uvidíme, čo všetko máme.
[
1
]
Pramene: Pražák: Literatura slovenská do Štúra a jeho školy. Od let šedesátých po
               přítomnost. Jaroslav Vlček: Poezia školy Štúrovej.