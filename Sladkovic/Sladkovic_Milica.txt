--- KAPITOLA 1 ---

I
Tichá spomienka, ty moja milá,
ty mať pekná špatných detí!
Šepceš mi ty, čo ta tam letí,
kde všetko hrsť času skryla.
Šumí hlas tvoj dnu mojím uchom
a šumí ohlas ústami,
zatrasie srdcom, zahrmí duchom
a vylieva sa slzami;
alebo viazne v citov koleji
10
a búri ako v diere rab,
búri, že pôžitok pohrab
aj spomienky aj nádeji. —
Ale čo? — či nie si vari aj ty
zrkadlo zlatých pôžitkov?
No tak spokojnýže zostávaj, ty
človek, s svojou chleba smidkou;
lebo keď tá ti zmizne z ruky
a za ňou slzu vyleješ:
dostaneš hádam, a z belšej múky
20
kus, a iste sa zasmeješ.
Tak užívaj len, čo ti svet podá,
vypi, čo ti „dnes“ naleje;
tak sa na nové obzri nádeje
rieknuc: škoda časov, škoda!
Veď tak si žije jarý mládenec,
rtoma pije med hodiny,
pravou objíma spomienok stíny,
v ľavej čerstvý drží veniec,
veniec uvitý z púčkov ružových,
30
čo zajtra vykvitnúť majú:
slastí plno starých i nových,
ale ľudia žiť neznajú; —
veď tak aj deva životom letí,
nad krásou slzu vytočí,
v perle tej, čo z jej odvisla očí,
nová krása svetu svieti. —

--- KAPITOLA 2 ---

II
Tak si Milica šumná sedela
pri oblôčku v skromnej chyži,
a na blesk slnca, ako sa níži,
40
za hory žlté hľadela:
zrak jej po Sáve studenej blúdil,
jakby letiacu striehol tmu,
nad Sávou kúr sa vlaživý čmudil,
konca-kraja nevidieť mu.
Jasnota slnca na oblok stala
v ťahoch pekne maľovaných,
v citoch Milice nikdy neznaných
tvár Milice sa usmiala;
a hmla sa bližšie, bližšie prikradne,
50
zadúchne na sklá obloka,
a zrakom mladým jasného oka
zjavisko celé zapadne.
Nevidí deva žiare slnečnej,
nevidí tichej Sávy tok,
ale v tichosti píše srdečnej
na zájdený rosou oblok;
z čiarok tenučkých venčok uvije
nechtom bielym na skle čistom,
doňho krížik s pánom Kristom
60
a pod ním
J
veľké ryje.
Keď krížik píše: „Kríž to Srbína“ —
šeptajúc ústa hlásili:
keď
J
čiara: „To je môj milý,“
ten istý šepot spomína.
A keď tak všetko už je v poriadku,
na obrázok ten sa díva,
ruku si oprie na mäkkú briadku
a o tom obrázku sníva:
a ako zo sna keď kto precitne,
70
tak aj Milici ťažko sa vzdychlo,
po tom vzdychnutí všetko zas stíchlo
a mamka vo dverách svitne.
Zvržďali čepy, kľučka zaklepla,
deva sa trhla zdesená,
pokojného sa jala vretena
a v strachu „Bože“ zašepla.
— Čo, dievka moja? — pristúpiac bližšie,
starká hovorí Helena.
— Čo tam ten krížik a to
J
nižšie
80
a tvoja tichosť znamená?
Dávno počúvam, ticho vstupujem,
tvoj kolovrátok len čuší,
teraz sa ľakáš, do mojich uší
vzdychanie tajné počujem! —
— No, mamko moja, slnce zapadlo,
neznáte časy modlenia?
Neznáte obraz nášho spasenia,
bolestí svätých zrkadlo?
Či sväté meno „Ježiš“ neznáte?
90
Či nábožnosť nie je tichá?
Či v modlitbách vy tiež nevzdycháte?
A keď dcéra vaša vzdychá
v peknej tíšine toho večera,
divné sú mi to otázky! —
— Nuž, hodna si mojej lásky,
duša moja, moja dcéra!
Tak sa zmierila matička stará,
pohladká dcérkino líce;
tajdúc utiera čisté truhlice
100
a zase dvere otvára.
Srdce Milici tuho zdunieva:
Bože, odpusť moje viny!
Kliatba za klamom špatným chodieva,
lož je ohava dievčiny:
ale veď
Jefrém
tiež kríž svoj nosí
za spásu našej otčiny,
a aby zdaril Boh jeho činy,
duša moja vrelo prosí. —
Na podnož žltá črievička stúpa,
110
koliesko zvrtne odnova,
nad ním kúdeľa mizne ľanová,
hrčí hrčaním chalupa;
a vlákna tiahnu sa ako z vody
pod prstmi ruky devinej,
vretienko vrtí sa jak na hody
chlapča v ruke materinej.
Sukňa červená zemou sa ženie,
stolcom kazajka nebová,
košieľka kryje tenučká, nová
120
sneh hrdla a pŕs vlnenie:
a na tom hrdle, čo ho rozoznať
ledva od čistej košeli,
dva rady perál sa rozleteli,
za svet by ich nechcela dať:
lebo to milá ruka doniesla
z bohatého Carihradu,
vrelosť úst od úst vrelých odniesla
za ne bohatú náhradu;
z nahnutej bokom hlávky sa krúti
130
plecma vrkočov vraná pleť:
takto by asi noc mohla sedieť
na bielom perí labuti. —
Nebola ona, ako bývajú
tie, čo nútia sa krásne byť,
tie, ktorým karmín nemôže chybiť,
čo olejky všetky znajú:
na nej to stálo ako od seba,
prišla krása nehľadaná,
ona to mala akoby z neba,
140
sama sebe nepoznaná.
No, mala ona v sebe anjela,
čo ju farbil a obliekal,
a skade prúd ten vnád jej vytekal,
ani sama nevedela.
Sedela ľúba pri kolovrate,
vše oblokom von pozrela,
od rána ona už túžbou mrela
po Jefrémovom návrate:
Lebo druh jej je druh nepokojný
150
ako jej ňadier búrenie,
a túži druh jej do divej vojny
jak jej za pokoj modlenie:
ale ľúbi ho ako blesk neba,
ako pekné valy Sávy,
ako balkánskych vrchov výšavy,
ľúbi viac než sama seba. —
Na cestu hľadiac: či prísť nestrojí?
ostrá ju pichla pochyba,
a ako smrtnej suchoty ryba,
160
tak sa tej myšlienky bojí;
krv jej do tvári zbledlej zhrčala,
niť sa chlpí na vretene,
vstala, chodila, vybehla, stála
na vymazanej podstene;
stojí, díva sa v mraky večerné —
večerný dumno hučí zvon —
ona túži — oj, to je on! —
ale inšie sa tam černie.
Už vyšla noci bledá cárica,
170
hmlu ľahlú krajom prebila
a bielym svetlom pokryla
Milkine horiace líca.
Ach, nejde Jefrém! — Šiel on na cesty?
On, hádam, v chorobe leží?
On zradil vernosť svojej nevesty?
On, hádam, v tureckej veži?
On zabudol snáď? On má robotu?
On chce skúsiť vernosť moju?
Oj, milý! družku uspokoj svoju,
180
ľutuj tráplivú samotu!
Helena volá, dcérka je hluchá; —
Helena kričí: Dievka, spať! —
Tu von rada by ešte ďalej stáť!
v túžbach tonúca mladucha:
Nechajteže ma, matička moja!
ten krásny mesiac rada mám;
doprajteže mi trochu pokoja,
nech sa na blesk jeho dívam.
Volala mati, ešte volala,
190
ale sen ťahal oči jej,
ležala sladko v chyžinke tichej,
volala — a vtom zaspala.
Ale poslušnosť ťahala dieťa
za hlasom dobrej materi,
ľahučko stúpa, kroku neverí,
otvorí dvere — nesvieťa:
Spíte už, mamko? — Ticho okolo. —
Ona sa tíško utiahne,
ľahla by, keby jak predtým bolo,
200
ale teraz si neľahne:
kľučku oboma spúšťa rukama,
na prah bolestný vykročí
a hviezdne blesky mladých jej očí
v nočné letia panorama. —
Čosi zašumí; krv jej skypela
a buchlo srdce v nádeju —
Šumí čos’, kroky v blízku už znejú —
Milica v ústret letela:
padla v náručie v blahej nemote,
210
v náručie silné Jefréma
a v sladšej nad sen matkin driemote
myšlienky a hlasu nemá;
Jefrém ju s vrelým ustíska citom,
milé náručie roztrhne:
„Dobrú noc, ľúba!“ chladno jej vrhne
a zmizne v kraji nocou pokrytom. —
Smutná noc pekný mesiac zazrela,
milenca svojich divných snov,
ale za chmúrnou, hrubou mrákavou
220
tvár jeho hneď sa zastrela:
smutnej devici Jefrém sa zjavil
ukojiť túžbu srdečnú
a družku svoju samu zostavil,
zveril na noc nebezpečnú.
Stála Milica ako Mária
hľadiaca na Gabriela,
hľadiaca ešte, keď už anjela
krídlo nebom sa rozvíja;
stála sklonená, hlavou zvesenou
230
a náručím rozprestreným,
precitla a za druhom mileným
hľadela nocou jesennou:
začala plakať a hneď zatíchla,
znala ona zvyk milého,
pošla ku domku, ťažko vydýchla
a skryla sa v tôňach jeho:
sadla na posteľ umdlená, bledá,
hlavu vrelú uložila,
sna v očiach niet — polnoc bila —
240
ale spať sa ešte nedá.

--- KAPITOLA 3 ---

III
V chyžinke tmavej všetko si drieme,
len vše bystrá myška šuchne,
škárou obloka vietor podúchne,
a v pokojíčka ľahkom objeme
matička slabá si odfukuje
a dych jej po kútoch šumí;
ale mladé srdce kuje
tvrdým bdením žiaľnej dumy:
a lieta myseľ ľúbosťou jatá
250
tajným lósom Jefrémovým —
až usne.
A už predo dňom novým
letí si zornica zlatá.
Pokonný raz vydýchne Helena,
zodvihne hlavu zavitú,
hľadí oblokom v ústret úsvitu,
vstane spaním posilnená:
díva sa k milej dcéry posteli,
na zemi vidí perinu,
260
na deve odev celičký — celý,
pod hlávkou ruku dcérinu,
a na jej lícach belosť sneživá
a v jej údoch tvrdé spanie
a len kŕčové jej strhávanie
svedčí o nej, že je živá.
— Pre Hospodina Boha! nuž čože
v tom dievčati takto búri? —
zvolala mati; dcérka len žmúri
a prebudiť sa nemôže:
270
Až keď k posteli mati zastane,
na tvár dievčiny studené dlane
kladie, zdravou ju neverí,
deva sa strhla, akoby snila,
mŕtvej ruky dlaň ľadovú —
pozrela, vidí matičku-vdovu,
vzdychla, hor’ sa posadila:
— Či si zaspala? či ťa dač bolí?
Milka moja! — oblečená!
taká si ako smrť domučená,
280
či ti je čo nie po vôli? —
— Ach, mamko, trochu bolí ma hlava
a sny mala som strašlivé,
oj, akoby nám budúce boli
dni akési nešťastlivé! —
— No, nič to, — mamka paničku teší,
— hlávka do svadby zacelie
a kto pre zajtrok chvíle veselé
si mračí, ten veľmi hreší.
Urovnaj si tú sukňu skrčenú,
290
umy uplakané oko,
už slnce stojí hodne vysoko,
uhlaď si hlávku schlpenú:
Ktovie kto príde. — Ach, nik nepríde! —
deva ticho odpovedá,
— a keď aj príde, nechže si príde,
tvár moja zostane bledá. —
Mamka mlčiaci zas von vychádza,
krúti hlavou v nepokoji.
Milka pred malým zrkadlom stojí
300
a vlásky vrané uhládza:
obzrie sa, matka je už v kuchyni.
Oj, tajomstvo mojej duši!
Nač mladosť moju žiaľ tento ruší?
Za ktoré tak trpím viny?
Či niet ľúbosti nikdy bez bôľa?
Či vina je ľúbosť sama? —
Či, hádam, vyššia chcela by vôľa
rozdiel robiť medzi nama? —
Oj, Jefrém, Jefrém! ty si ukrutník,
310
ako k druhým, tak aj k milej:
no, neboj sa, v ušľachtilej
ľúbosti mňa nezmýli nik! —
On je ukrutný, musí sa tým stať,
on je smutný, tak musí byť,
on mlčí, vie on, keď má hovoriť,
on tajde, keď nemôž’ zostať. —
Oj, ľudia! znám ja svojho Jefréma,
on je taký ako skala,
ako orol, ktorý slobody nemá,
320
jak lev, ktorého sieť jala!
Viem, srdce jeho nie je z kvetiny,
ale veľký je duch jeho:
spomínať budú môjho milého,
viem, dlho naše dediny!
Matke nespomniem naše túženia:
nešťastia sa ona bojí;
matky chcú dcéry vydať v pokoji
a v pokoji synov ženia:
Ale nám je už tak súdené
330
blýskať vprostred hrmavici
a vrelo ľúbiť srdce studené
a bledosť nosiť na líci.
Tak je to pekné duši nevinnej
umierať v bolestiach vinných,
oj, tak je sladké príčinou iných
nešťastie lásky devinej!
Tak je to krásne, tie tajné žiale,
tak je to milé v búri žiť,
tak je to dobré v nešťastí blažiť,
340
tak je to veľké veľa byť v mále;
tak je dôstojné nebáť sa biedy,
tak je príjemné zaplakať,
tak je rozkošné otráviť jedy,
tak je velebné svet ľakať; —
tak je lahodivé skladať bremä,
tak je blahoslavné túžiť;
tak je velikánske v panstve slúžiť —
ach, ale nie bez Jefréma! —
Hrdá Srbkyňa takto rečnila,
350
čo z úst milého nasala,
tak ona pravokrásne tárala,
čo z úst milého napila. —
Blázon! — Ej, ľudia, jesto na svete
blázni skutočne blažení! —
Sprostá! — Rodáci, vy to neviete,
že jesto sprosté mudreny. —
Dosť na tom, tak si Mila rečnila,
hľadiac na diaľne pahory
a v šľachetných citov mori
360
skutočnosť si svoju snila.

--- KAPITOLA 4 ---

IV
Na baštách zámku, na Bielohrade
chvosty konské tmy zakryli
a vatry jasné sa rozžiarili
po okrúhlom neba sade:
už z minaretov hlásnik Korána
„Alah, Alah, Alah!“ reval
veriacim piaty raz už od rána;
ako prorok sa modlieval,
krížom si ruky na prsia zložia,
370
nábožne sa dol’ skláňajú
a na tie strany tvár obracajú,
kde leží ich Mekka božia. —
Zvon sa ozýva; a národ svätý
žehná sa krížom vo troje,
vyvráva šeptom modlitby svoje
v blankyt jasný, hviezdozlatý.
Keď zvon hlásnika a keď hlas zvona
odznel, modlitby prestali,
všetko sa mestom, tu on, tam ona,
380
v strakatých uliciach valí;
obloky horia, samopaš spieva,
susedy mladé klebetia,
lampáše krížom a krážom svietia,
s milým šepce driečna deva.
Na Bielej Hviezde, hrdej kaviarni,
lampy blýskavé blkocú,
tam dnu v hromadách mladí trkocú,
tam v kopách peniaz sa márni;
inde zas guľky stolom zeleným
390
slonové pekne behajú
a hráči vôkol s dákom farbeným
hrbiac sa, mieriac, stúpajú;
inde zas Srbín sedí obstarný
s okuliarami na nose,
o búrach zeme kdes’ v Saragose
číta; — tam zas chlapci švárni
sedia pri stolkoch zelenokrytých.
Srbi a bujní Volhari,
pred každým čaša horká sa parí,
400
kúra z dymôk neobitých;
a medzi nimi šuhajec sedí,
s dymkou sa baviac jedinou,
a pohľad hádže divoškaredý
na nadutých moslemínov;
pár pištoľôk mu iskrí za pásom,
pri nich blyští sa strašný nôž: —
Kávu osmanskú — hovorí hlasom —
ako čerta vystáť nemôž’. —
Chlapci žartujú, on fúz si krúti,
410
len časom kus sa uškrní,
len časom slovo v úštipnom trní
na Turkov, vrahov, vyrúti;
keď Turka spomnie, oči mu vzblknú,
vysoké čelo sa zmraští,
pištoľky jedna s druhou sa tlknú
a stolec pod ním zapraští,
zvrie v prsiach, ako keď vrelé maslo
vadí sa s vodou studenou
a búri žiarou novozrodenou,
420
nie že by schladlo a zhaslo.
Druhovia jeho nechcú ho drážiť,
znajú obyčaj Jefréma,
a v mokrej zemi ležiace semä
netreba krem toho vlažiť:
junák náš ale nemá pokoja,
bárs by tichý zvonku sa zdal,
nie je on z tých, čo hája sa boja,
že by v pokoji pokoj mal:
strašne okolo seba pozerá,
430
vlas k hrubým väzom si vinie —
trpezlivosť mu skoro sa minie —
a dávno už od večera.
Na strane jedno päť chlapov stálo
v červenobielych turbanoch,
Jefrémovi sa v piatich galganoch
päť satanov tam stáť zdalo:
oni z dva kroky od neho stoja,
jeden s druhým šomre čosi,
zdá sa, že kamsi odísť sa stroja
440
ako rozdrážené osy,
a jeden z nich päsť tuho zatína
a hlas jeho rastie s tokom,
zubami škripiac, krvavým okom,
zdá sa, Jefréma spomína. —
Keby ťa videl! — Náš Srb sa zberá,
dymku vytriasa, napcháva,
zapáli, klobúk si ponapráva,
okolo sa poobzerá:
— Bratia! vstávajte od tých čiaš panských,
450
polnoc je a môžte vedieť,
že pri tých ťavách mohamedánskych
nemôžem dlho obsedieť! —
Toto hovoriac, ešte pripáli,
stolec odsotí na stranu
a muzulmana kosť rozmaznanú
sedadlom špatne ovalí. —
— Ty pes neverný! — Turek zareve,
ústa mu jedom skypeli,
a ako orli divo leteli
460
na seba v satanskom hneve:
Moslemín chmatne nášho šuhaja
za prsiská oceľové,
a tureckého Jefrém chumaja
za väzy trhne sadlové:
ako hus, keď na hlavu dostane —
tamten sa zvrtne dva razy —
ruky vytrčí — do kúta vrazí,
ani hneď a hneď nevstane.
Turci sa besnia, srdia sa Srbi,
470
strhne sa bitka surová
a tamtí letia, nech Boh zachráni!
akoby vrecia, na hŕby:
a zas vstávajú s novým zúrením,
stolové nohy práskajú —
čaše, sklenice, lampy vzbúreným
pod nohy v črepoch lietajú:
ruka Jefréma trhne sa za pás,
nožiskom blyskne nad hlavy,
zvreští: beda vám, turecké ťavy!
480
Spomnete si na mňa, na nás! —
A máchne nožom; krv sa vyhrnie,
chlap sa na dlažbu vyvalí —
a máchne znovu — ale kde stáli,
Turkov už niet. —
Všetko trnie;
zrazený zemou v kŕčoch sa zvíja,
sám Jefrém stojí že skala:
— Zahyň, sto hromov! osmanská zmija! —
a ľud odvšadiaľ sa hrnie,
490
všetko sa trasie, všetko spytuje,
pravda sa s bludom rozpráva;
zo sna sa teplý spáč vytrháva,
ten kľaje, ten sa raduje. —
Zrazu zas plná kaviareň stojí
vôkol krvavej mŕtvoly,
nie sú to tí, čo predtým tam boli,
ľud z domu plachý sa rojí;
v každých sa ústach Jefrém spomína
a smrť je predmet zhovoru,
500
tam tým, tu tým sa prikladá vina,
ten chváli boj, ten pokoru:
Je to, vraj, obeť srbskej slobody,
je to, vraj, vražda nehodna,
je to, vraj, pomsta chlapská, slobodná
hrdinským synom prírody. —
Medzitým noc už do jaskýň tiahne
a nebom jasná pláva žiar,
už kosu kuje pilný hospodár
a bludár teraz len ľahne. —
510
Dunajom parník hrdý prirazil,
ešte krochká, odfukuje;
potok sa na breh trávny vyplazil,
nosič ruky vysukuje —
cestovateľstvo zachuchmané
vedie na breh svorná daska,
vítanie šumí, bozkanie mľaská,
jedným vzaté, druhým dané:
— Ako sa máte? čo tu nového? —
Priateľkyne pod pazuchy:
520
padajú ľudia, padajú muchy,
novín dosť a nič dobrého. —
Drábi tureckí mestom stúpajú,
križujú každou ulicou,
hneď tam do domu, hneď tu vchádzajú,
lomcujú každou truhlicou:
Čo tí bašovi chcejú otroci?
Čo prechodia cudzie dvory? —
A všade sa len jednak hovorí
o kaviarni, o tej noci. —
530
Poriadny domec stojí v ulici,
v chyži starý Petro sedí
na stôl oprený a hnev škaredý
horí mu v obledlom líci.
Žena popráva, metie, utiera,
utiera aj slzy z očí.
Posteľ synova je jak zvečera —
Drábstvo strmo v chyžu vkročí:
— Petro! kde tvoj syn? kde je ten lotor? —
na starca predný naskočí —
540
a okom drábstvo po chyži točí:
— Komory, kúty nám otvor! —
— Pozrite, ľudia! tu posteľ jeho
od včerajška nedotknutá,
hľadajte všade, z kúta do kúta,
syna môjho nešťastného;
už štyriadvadsať hodín minulo,
ako zmizol z môjho domu. —
Drábstvo sa krížom-krážom vinulo
a hlasom, podobným hromu,
550
moslemín kľaje: — Ty pes neverný!
Ty musíš znať, kde on čuší; —
drábi, chyťte ho za staré uši —
na zámok, ty rab mizerný! —
V hrstiach pohanských starca šediny
strašlivé sa zabeleli;
tak s poddanými Srbmi vedeli
zachádzať zlí moslemíni:
on zubmi škripí bolesťou, jedom
nad slabosťou údov starých,
560
inakším by bol meral pohľadom
tyranov v dňoch svojich jarých.
Oni ho vlečú; — strašné divadlo!
V ulici pištoľ zrachotí —
hajtman surový na zem sa skotí —
kto ho vie, skade to padlo?

--- KAPITOLA 5 ---

V
V šedivých hradbách na Bielohrade
stojí súdom baša šedý;
na čele jeho divý hnev sedí,
ukrutnosť na hustej brade.
570
Pred ním sklonenou hlavou drábovia
ruky prsmi krížom kladú,
pokorne zprávu svoju doslovia,
strežú súd z baši pohľadu.
Ortieľ zmrašteným vládne už čelom
a spomedzi fúzov, brady
hrubé znie slovo tyranskej vlády
s týmto tyranským ortieľom:
„Petru, starému psovi, nevere,
väzby síce rozviažete;
580
psa syna jeho striehnuť budete,
či navštívi otca dvere:
vyhnanstvo, keď viac neuvidí ho
domová jeho ulica:
ak príde, čaká raba biedneho
vystavená šibenica! —
Nie dosť na tomto; svet mu otčina,
smrti, viem, že sa nebojí;
moc moju jedno ešte ozbrojí,
a to je jeho dievčina.
590
Viem ja, že pekné dieťa Heleny
poklad jeho najdrahší je,
tu udriem v jeho hlavaté šije
a zbijem ho láskou ženy! —
Dnes, keď sa bledá cárica noci
na šírom hviezd poli zjaví,
majú devou tou — čujte, otroci —
vládnuť týchto stien výšavy:
a keď zas príde slnce s dňom novým,
ja, sluha verný, rabkyňu mladú
600
zložím v dvorách Carihradu
k svätým nohám Sultánovým!“
Vydýchli rabi a hlbšie sklonili hlavy
a nemí brali sa z pevnej výšavy.

--- KAPITOLA 6 ---

VI
Vo tmách večerných sedí dievčinka,
hádam plače, lamentuje,
hádam už zúfa, hynie, beduje,
hádam rozmaznane finká; —
Milica nemá srdce fifleny —
Jefrém je meno jej druha!
610
Či žije, či mrie, ten nezná zmeny,
on je vždy Miluši dúha:
vie ona, že keď Jefrém jej žije,
že ona s ním má živá byť,
a keď ho chladná hrobľa prikryje,
že ona s ním má v zemi hniť.
Ale predsa ju dač nepokojí —
či ho ozaj ešte zhliadne?
Či sa k nej ešte raz len prikradne?
Či už za hranicou stojí? —
620
Ani toho sa deva nebojí,
vie ona, že Jefrém žije;
príde on, čo sa hromom ozbrojí
a čo celý svet zabije! —
Keď pes zabrechne, už ona skočí,
krok šuchne, jej srdce buchne,
keď vietor sšumí, ona začúchne,
každú tôňu ona zočí.
V izbe tma, hlucho-slepo je všetko,
tá izba smúti: prečože?
630
Že tvár devojky vidieť nemôže.
Razom zablyskne dreviatko,
izbou sa celou svetlo rozleje,
tam stôl, tam kniha, tam deva,
v jej duši mladej milé aleje,
v ktorých blúdiť si chodieva:
a ako tie jej oči havranné
letia po riadkov koleji,
tak po mladistvej srdca aleji
prechodia sa city tajné.
640
„Bся жизнь моя была залогом
свидания верного с тобой
Я знаю, ты мне послан богом.“
[
1
]
To hlasom číta. — Citov roj
po jasných ňadrách rozletel sa,
zraky jej blyskli k obloku
a túžbam tliacim v nespavom oku
stáť ktosi tamvon videl sa;
skočila ona k oknu, zastala,
dívala sa, nič nevidiac. —
650
— Moja! hádam ty nevidíš viac
toho, kohos’ tam vídala! —
Odtrhla oblok; chládky večerné
na pekné líca leteli,
ako tie smädné a lačné včely
na kvetiny svoje verné.
A jedenásť už doba zvonila,
zvonil jej srdca živý zvon;
troštičku sa tma odclonila,
šuchlo čos’: oj, už to je on! —
660
Ako laň švihlá dvermi von strelí
náručím v šír roztvoreným:
Ach! s kvetom mladej doby mileným
drábi na zámok leteli. —
Jefrém! kde je družka tvoja?
Helena! kde radosť tvoja?
Milica! kde nádej tvoja?! —
——————————
Dovoľte, bratia, svojmu spevcovi
spomnieť si na žitie svoje,
keď píše sladkých citov rozbroje
670
a tajné sudby osnovy!
Viem ja, že mrazné ľudí rozumy
nenávidia vrelosť mladú
a na túžobné ľúbosti dumy
opovržný úsmech kladú;
ale ja rád mám, rád dám, rád vidím
fanatické objímania
a tie mladistvé duší porvania
s prianím srdečným závidím:
lebo to sú tie chvíle blažené,
680
kde všemožnosť človek sníva,
kde sa na krásu nebeskú díva
búrno dremiace nadšenie;
kde hrajú všetky mladistvé sily,
kde ľúbosť Ind, krása Brahma,
kde sa roztrhly všetky zrušili
medzi vrelýma dušama:
a sama besnota rozlúčenia
v krotké sa mení objatie,
trosky žitia sa na cnosti sväté
690
a v ozdoby sväté menia.
Lebo znáte vy zo sna zbúrených? —
Dieťa vám začne nariekať,
mládenec bude zubami sekať;
v očiach odpol zažmúrených
ohľady ešte sa neprebrali
a blčia v nich pomsty hrôzy,
že ste ho bludom milým vyrvali
a sotili v priepasť prózy! —
Nevravte, že ste život mu dali —
700
váš život je tiež nič, len sen,
a za sen špatný, krásny tamten sen
svätokradne ste mu vzali! —
Nechajteže ho, preboh! nechajte
vo východných rajoch jeho
a z jeho zjavísk snenia blahého
dušu jeho nezbúrajte!
Nie ste vy ľudia? — tak ľútosť majte,
keď človek chce božstvo snívať,
a nešťastníku aspoň doprajte
710
vo snách na šťastie sa dívať;
nechajteže ho, keď celý ľúbi,
čo vy by ste ľúbiť chceli;
nenávidieť on tiež bude celý
hrobárov svojej záhuby! —
Ty deva moja! nemôžem teba
v podozrenie nevery brať:
lebo nemôže ten na zemi stáť,
čo vkročil už raz do neba!
A keby vernosť nebola tvoja
720
nesmrteľná v duši mojej:
tak ľúbosť večne zhasla by moja
na prahu nevery tvojej;
a keby som ťa tak rád nevidel,
že by som smel pochybovať,
že by som mohol ťa nemilovať:
oj, či bych ťa nenávidel! —
——————————
Spala mati, búrno snila,
vstala, v slzách sa topila:
Milica v sultána dvore —
730
Jefrém tam na Čiernej Hore. —
[
1
]
… za zvídanie sa verné dobu / života dám ti za záloh, / viem, že ťa poslal ku mne boh

--- KAPITOLA 7 ---

VII
Sedí Milica, Milica mladá
na pokrovci vyšívanom
a zlatokrajím, mäkkým divánom
sem-tam tichá slza padá:
a oknom čiernym tie slzy číta,
akoby svoje nádeje,
a každej slzy nemo sa pýta,
prečo sa von z oka leje?
Vzdych z ňadier vrelých jej odpovedá
740
a buch srdca hlasne volá:
Prečo jej tvár nie krásna, jak bola,
ale takto peknobledá? —
A zrak jej zase oblokom svieti
v husté turecké záhrady,
cez pole v diaľne výšavy letí
na tie čiernohorské hrady.
Čelo horúce na dlaň sklonila,
na dlaň mäkkú, bielu, malú,
zahľadela sa, ako na skalu
750
bola by sa premenila;
a na jej ústa, vriace purpury,
úsmech sadol neveselý,
jakby ste jeden blesk slnca z chmúry
čiernej preletieť videli;
hlavu zodvihla, ňou pokrútila:
„Nie!“ — v lunách pŕs sa ozvalo,
pokladov Ázia má primálo,
za ktoré bych ťa ľúbila!
Nie, bohma! nikdy nebudem tvoja,
760
svojou ma ty nepozovieš,
nevyjdeš víťaz z tohoto boja,
zveď si, pohan, kde koho vieš! —
Nezdržíš ty mňa, nie, hárem cársky,
v hradbách svojich, nie, mňa živú!
Ak oheň vášne nechce barbarský
aj mŕtvolu nešťastlivú!
Tu v prsiach týchto nieto ľúbosti,
ktorá s druhými sa delí,
ja celá v jednej stojím vernosti,
770
môj milý, môj má byť celý!
Za vilné hriechy tureckej hlavy
zavrhnúť blesk dlhých vlasov?
Zradiť pre rozkaz tyranských hlasov
ľúbosti nežné rozpravy? —
Nie! — tam na Hore Milica žije,
bárs krok sa nehne z hárema;
raje proroka sú Numídie,
keď raz v nich nieto Jefréma! —
Ach, lež Sultána oči ohnivé
780
ako znesiem, slabá deva!
Strašný on býva, keď sa nahnevá,
rozkazy jeho búrlivé.
A ty, druh môj! tam — tam za horami,
ja tuto v hradbách medených,
ja tu na dlažbách môjmi slzami
prehorkými zacedených
sama, jediná sama! — len tvoja
duša, ktorá so mnou býva,
nádeje ťažké mi odokrýva
790
a krotí žiaľ nepokoja!
Duše tie tvrdé, čo pri mne leznú,
ako nílske krokodíly,
neznajú sladkosť milých ľúbeznú,
nie, jakby nič necítili! —
Ale ty, Alah! si ty tiež tyran,
ako tvoji moslemíni? —
Keď nie, ujmi sa biednej dievčiny,
ujmi sa jej bolestných rán!
Zruš tie Balkány, ktoré nás delia,
800
spusť sen večný na tých vrahov,
ktorí chcú pohreb miesto veselia,
nastíniť smrť z mladých ťahov! —
Ty, prorok Mekky! almužny deliť
Korán tvoj veriacim káže,
biedna ja, biedna som ja, taká, že
žobrák viac sa môž’ veseliť;
daj ty almužnu strápenej deve,
obmäkči srdce tyrana:
k nie, Mahomet! podobná pleve
810
je láska tvojho Korána! —
Dosiaľ kľačala pekná ľubica,
zložiac čelo na pokrovec
a bledý razom zastrel obnovec
roztúžené devy líca.
A po červených kvetoch podlahy
šat jej šíry sa rozlietol
a rozsial bielych záhybov ťahy
do tých purpurových kvetov.
Z úst útlych krotké modlitby vláli,
820
jakby skalu pohnúť chceli,
ale úst vrelých hrozby zhrmeli,
keď prosby tiché ustali:
a ona tváre vrelé zodvihla
a keď hrozby vyslovila,
postavou švihlou hor’ sa vyšvihla
a k Hore okom strelila.
Ako keď myškou nad dlhochvostou
už kocúr pažravý stojí,
suchruje dieru, smrti sa bojí,
830
skáče s divnou ohybnosťou:
tak srdce mojej Milice bilo
do kostí driečneho boku,
bilo, aby sa vyslobodilo
z pút barbarského výroku;
a ako rab ten, čo zbiť nemôže
z nôh, rukú ťažké reťazi,
s tou ťarchou želiez bije a razí,
až stráže svoje premôže:
tak srdce s pekným Milice telom
840
v nepokoji sem-tam chodí
a duša jej sa s milým priateľom
v búrlivých myšlienkach brodí. —
Zbehne v záhradu, jakby čo bola
v bujných kvetinách stratila,
posla napredok, zas sa vrátila,
hneď rovno, hneď zas dokola:
zase si rovno vykračovala
po voňavých stromradoch,
búrno dýchajúc oddychovala,
850
sediac v citrónových sadoch;
a zas sa strhla, hore skočila,
chodila pod dlhou hradbou,
či by kde asnáď dáky prielaz bol,
či by kde škáru zočila.
A zas jak v trapiech krížom letela
schodmi hor’ a na balkón hor’,
výšavu meriac, dolu hľadela
na hlboký, široký dvor. —
Skryli sa orly v bralách balkánskych,
860
tône palmám noc odňala,
sama obloha sa ligotala
nápolská v svetlách vulkánskych;
a tej oblohy letiace lúče
hrali sa s hviezdami neba,
šíreho dymu husté kotúče
vyháňajúc zmedzi seba.
Spal kraj ten ako leňoch opilý,
keď v doline sa rozvalí,
a nad ním tie tmy jesenné stáli,
870
jakby ten opilec hnilý
závoj si čierny zastrel na zraky,
ktoré svetlo preklínajú;
utíchol hárem, cez jeho mraky
len vetry si podúvajú.
Sedela Milka, Milica mladá
na pokrovci vyšívanom
a zlatokrajím, mäkkým divánom
sem a tam blesk sa rozkladá;
z hodvábneho už spŕchli turbana
880
drahé indické kamene,
jej náramnica z zlata kovaná,
jej diamantové prstene,
jej rubínová, zlatá ihlica,
jej perál východných rady,
jej peruánske drobné poklady,
jej blýskavá záušnica:
ako keď stromčok opŕchne z kvetu,
tak deva naša zostala,
a lúč nočnému svietiaca svetu
890
s pokladmi si pohrávala.
V temnej palote tie jej okrasy
strhané sa ligotali:
tie perly city jej sa byť zdali
a tie tmy jej smutné časy;
z pekného tela tie hviezdy svoje
po jednej dolu zmetala:
ležte tu, mysle márnej nástroje,
čo mi zradná ruka dala! —
Len už dve perly na nej zostali —
900
tie jej oči oslávené,
a aj tie už viac a viac zbavené
bleskov svojich zapadali.
A ako vekov pokojné hroby,
hárem celý čuší, drieme,
ale myšlienka nezná poroby
v peknom jej duše háreme.

--- KAPITOLA 8 ---

VIII
Sedela vo tmách. — Oj, ňadrám tajným
v tajnostiach nočných dobre je!
Im inšie svieti, ich inšie hreje
910
svetlom teplým, blahodajným:
ich svet je taký, druhovia moji,
aký ja často spomínam,
svet, ktorý driemava v nepokoji,
neprístupný čiernym vinám;
svet, ktorý pekná mladosť stvorila
sebe a priateľom krásy,
v ňom velikánske vída úžasy,
v ňom knihu si otvorila,
v ktorej čítava spomienky dedov,
920
čítava večné zákony;
svet, čo sa sladí prekrásnou biedou,
načúvajúc slávy zvony.
Mladé poryvy ľúbia výšiny,
ľúbia vysoké samoty,
keď duch nad chladné vzlietne životy,
nad duší ľudských doliny;
ľúbia sa spúšťať stade v nížiny
hluchej a nemej prírody
a prezerať v nej života stíny
930
a vyšších letov zárody;
a z tejto pekných duší kolísky
švihnúť sa do jarých spolkov
medzi mohutných, živých pacholkov
a radostí mladých blysky;
s nimi vyhrnúť sa do búr žitia
a všetko srdcom pojímať,
keď jednu krásu osudy schytia,
druhú zas vrelo objímať! —
Dumala vo tmách pekná dievčina
940
a okrasy dol’ striasala,
kľučka zaklepla a dnu vchádzala
oplakaná otrokyňa;
nocou len oči sa jej blyšťali
a beleli zubov rady,
svetlo zažala ponad kryštály
visiacej v izbe lampady:
potom si krížom ruky zložila
na noc ňadier náruživých
a v krokoch posla tichých, úctivých,
950
aby v čom inšom slúžila;
a stojac v kúte hneď dolu hľadí
na perly ležiace zemou
a hneď zas oko čiernej čeľadi
poletuje paňou nemou.
„Pokojná je noc, verná?“ — spytuje
sa smutná vdovina dcéra. —
„Syn noci svieti už od večera,“ —
služobná odpoveduje. —
Milka sa zdvihne, stúpa k obloku:
960
„Všetci pospali?“ hovorí —
Odpoveď: „Sen je na každom oku.“
Zajatá hľadí na Hory
a túžba jej si ťažko vydýchla,
hľadí a hľadí: „Mulana!
zaspievajže mi; čis’ rozospaná?
Spievaj napokon,“ — a stíchla.
Mulana vyšla, zas sa vrátila
s jej rozmarínnym varytom,
stíchla, jakby sa v púšťach stratila,
970
spievala s horúcim citom.
Spieva Mulana: komu? tým stenám.
Milica spí. Slúžka zmĺkne,
varyto zloží, ani neškrkne
a ľahne k panej kolenám. —
Zbudí sa zo sna krásna Srbkyňa,
zobzerá sa — ticho všade,
pri nohách chrápe jej otrokyňa
v snov nízkych pustej záhrade. —
Dievčina skočí, ucho nakloní
980
ku chladnej table obloka —
šuchne von dvermi — zroní otroka
a na pavlač sa vyroní.

--- KAPITOLA 9 ---

IX
Noc sa už jasní a spoza hája
zabroneli mladé zore:
na sivku vidieť letieť šuhaja
s mladicou ku Čiernej Hore.

--- KAPITOLA 10 ---

Olga
[
2
]
1
Ťichá spomňjenka! ti moja milá,
Ti mať pekná špatních deťí!
Šepceš mi, čo tam, tam leťí
Kďe všetko hrsť času skrila!
Šumí hlások tvoj dnu mojim uchom
A šumí ohlas ústami,
Zatrasje srdcom, zahrmí duchom
A viljeva sa s slzami:
Alebo vjázňe v citov koľaji
A búri ako v ďjere rab,
Búri, že užívaňja je pohrab
Aj spomňjenki aj naďeji.
2
Ale čo? či ňje si vari aj ti
Zrkadlo zlatích požitkou? —
No, takže spokojní zostávaj ti
Človek, s tvojou chleba smitkou:
Lebo, keď táto zmizla ti z ruki
A za ňou slzu vileješ,
Dostaneš, hádam, a z belšej muki
Kus, a isťe sa zasmeješ.
Tak užívaj len čo ti svet podá,
Vipi, čo ťi dňes naleje,
Tak sa na novje obzri naďeje
Rjeknúc: takích časov škoda!
3
Veď tak si žije jarí mláďeňec,
Rtoma pije med hoďini,
Pravou obíma spomňjenok sťíni,
V ľavej čerství drží veňjec,
Veňjec uvití z púčkov ružovích
Čo zajtra vikvitnúť maju:
Svet plní slasťí starích aj novích,
Ale ľuďja žiť ňeznaju.
Veď tak aj ďeva životom leťí,
Nad krásou slzu vitočí,
V perle tej, čo z jej odvisla očí
Nová krása svetu svjeťi. —
4
Tak si aj šumná Olga seďela
Pri obluočku skromnej chiži,
A na blesk slnca, ako sa ňíži
Za hori žltje hľaďela:
Zrak jej po Sáve stuďenej blúďiu,
Sťabi leťjácu strjehou tmu,
Nad Sávou kúr sa vlaživí čmuďiu
Konca kraja ňeviďeť mu:
Jasnota slnka na oblak stala
V ťahoch pekňe malovaních,
A v citoch Olge ňikdi ňeznaních
Tvár Olgina sa usmjála.
5
A hmla sa bližšje, bližšje prikradňe
Zadúchňe na sklá obloka,
A zrakom mladím jasnjeho oka
Zjavisko celuo zapadňe:
Ňevidí ďeva žjári slňečnej,
Ňevidí ťichej Sávy tok,
Ale v ťichosťi píše srdečnej
Na zajďení rosou oblok:
Z čjárok tenučkích venčok uvije
Ňechtom bjélim na skle čistom,
Doňho krížik s Pánom Kristom
A pod ňím J velkuo rije.
6
Keď krížik píše: „Kríž to Srbína“, —
Šeptajúc ústa hlásili;
A, ked J čjára: „to je muoj milí!“
Ten istí šepot spomína:
A keď tak všetko už je v porjadku
Na obrázok ten sa ďíva,
Ruku si oprje na mekú brjádku
A o tom obrázku sňíva:
A ako zo sna keď kto precítňe,
Tak Olge ťažko sa vzdichlo,
A keď to vzdichlo, všetko zas sťíchlo
A mamka vo dverach svitňe:
7
Zvržďali čepi, klučka zaklepla,
Ďeva sa trhla zďesená,
Pokojnjeho sa jala vreťena
A v strachu „Bože!“ zašepla:
Čo, ďjouka moja! — pristúpjac bližšje
Starká hovorí Heléna, —
Čo tam ten krížik a to J ňižšje
A tvoja ťichosť znamená? —
Dávno počúvam, ťicho vstupujem,
Tvoj kolovrátok len čuší, —
Teraz sa ľakáš — do mojich uší
Vzdichaňja samje počujem. —
8
No, mamka moja! slnko zapadlo, —
Ňeznáťe časi modleňja?
Ňeznáťe obraz nášho Spaseňja
Boľastí našich zrkadlo?
Či svatuo meno Ježiš ňeznáťe?
Či nábožnosť ňje je ťichá?
Či v modlitbách vi tjež ňevzdicháťe?
A keď céra vaša vzdichá
V peknej ťišiňe toho večera, —
Ďivnje sa mi to otázki. —
Nuž hodná si mojej láski,
Duša moja, moja céra.
9
Tak sa smjerila maťička stará,
Pohladká cérkino líce,
Tajdúc uťjera čistje truhlice
A zase dvere otvára. —
Srdce Olgino tuho zduňjéva:
Bože, odpusť moje vini!
Kljátba za klamom špatním choďjeva,
Lož je ohava ďjoučini! —
Veď Jefrem, ach! tjež kríž ťažkí nosí
Za spásu našej otčini,
A abi zdariu Bóh jeho čini
Duša moja vrelo prosí.
10
Na podnož žltá črjevička stúpa,
Koljesko zvrtňe od nova,
Nad ňím kúďeľa mizňe ľanová,
Hrčí hrčaňím chalupa,
A vlákna ťjáhnu sa jako z vodi
Pod prstma ruki Olginej
Vreťjenko vrťí sa, ak na hodi,
Chlapča v ruki maťerinej;
Sukňa červená zemou sa žeňje,
Stolcom kazajka ňebová,
Košelka krije ťeňučká, nová
Sňeh hrdla, ňádra zluňenje:
11
A na tom hrdle, čo ho rozoznať
Sotvi od čistej košeli,
Dva radi peral sa rozleťeli,
Za svet bi ích ňechcela dať:
Lebo to milá ruka doňjesla
Z bohatjeho Carihradu,
Vrelosť úst od úst vrelích odňjesla
Za ňe bohatú náhradu;
Z nahnutej bokom hlávki sa krúťi
Plecma vrkočov vraná pleť,
Takto-bi, asi, noc mohla seďeť
Na bjelom perí labuťi.
12
Ňebola ona, ako bívaju,
Tje, čo nuťja sa krásne bíť,
Tje, ktorím karmín ňemuože chibiť,
Čo parfümi všetky znaju:
Na ňej to stálo jako od seba,
Prišla krása ňehľadaná,
Ona to mala, akobi z ňeba,
Sama sebe ňepoznaná;
No, mala ona v sebe aňjela.
Čo ju farbiu a obljekau,
A z kaďe prúd ten vnad jej viťekau
Predci sama neveďela.
13
Seďela Olga pri kolovraťe,
Vše oblokom von pozrela,
Od rána ona už tužbou mrela
Po Jefremovom návraťe.
Lebo druh jej je druh ňepokojní
Ako jej ňádjer búreňja,
A túži druh jej do ďivej vojni,
Ak jej za pokoj modleňja:
Ale ľúbi ho, jako blesk ňeba,
Ako peknje vali Sávi,
Ako balkánskích vrchou víšavi,
Ľúbi, jako sama sebä.
14
Na cestu hľaďjac: či prísť ňestrojí?
Ostrá ju pichla pochiba, —
A jako mornej suchoti riba
Tak sa tej mišljenki bojí:
Krú jej do tvári zblädlej zhrčala,
Ňiť sa chlpí na vreťeňe,
Vstala, chodila, vibehla, stala
Na vimazanej podsťeňe,
Stojí, ďíva sa v mraki večerňje, —
Večerňí dumno hučí zvon, —
Ona túži, — oj, to je on! —
Ale inšje sa tam čerňje.
15
Už višla noci bledá carica,
Hmlu ľahlú krajom prebila,
A svetlom svojim bjelim pokrila
Olgine horjáce líca.
Ach! ňejďe Jefrem. — Šou on na cesti?
On, hádam, v chorobe leží? —
On zradiu vernosť svojej ňevesti? —
On, hádam, v tureckej veži? —
On zabudou snaď? — on má robotu? —
On chce skúsiť vernosť moju? —
Oj! milí, družku uspokoj svoju
Ľutuj tráplivú samotu!
16
Heléna volá; Olga je hluchá; —
Helena kričí: ďjouča, spať!
Tuvon radabi ešťe ďalej stáť
V tužbách zavjáta mladucha:
Nahajťe-že ma, maťička moja,
Ten krásni mesjác rada mám,
Doprajťeže mi trošku pokoja
[Nak] Ňech sa na blesk jeho ďívam! —
Volala maťi, ešťe volala,
Ale sen ťahau oči jej,
Ležala sladko v chižički ťichej,
Volala, — a v tom zaspala.
17
Ale poslušnosť ťahala ďjeťa
Za hlasom dobrej maťeri,
Ľahučko stúpa, kroku ňeverí;
Otvóri dvere — ňesvjeťa:
Spíťe už, mamka? — ťicho okolo —
Ona sa ťíško uťjáhňe,
Ľahlabi, kebi jak pred tím bolo,
Ale teraz si ňeľahňe:
Kľučku oboma spúšťa rukama
Na prah boľastní vikročí,
A hvjezdne bleski mladích jej očí
V nočnuo leťja panoráma.
18
Čosi zašumí. — Krú jej skipela
A srdce buchlo naďeju, —
Šumí, — už kroki na blízku zňeju,
Olga v ústreti leťela:
Padla v náručja v blahej ňemoťe.
V náručja silnuo Jefrema,
A v sladšej nad sen matkin drjemoťe
Mišljenki a hlasu ňemá;
Jefrem ju s vrelým ustíska citom
Miluo náručja roztrhňe, —
Dobrú noc, moja! — chladno jej vrhňe
A zmizňe v kraji nocou pokritom. —
19
Smutná noc pekný mesjác zazrela
Milencou svojich ďivních snou,
Ale za chmúrnou, hrubou mrákavou
Tvár jeho hneď sa zastrela:
Smutnej ďevici Jefrem sa zjaviu,
Ukojiu tužbu srďečnu,
A družku svoju samú zostaviu,
Zveriu na noc ňebezpečnú:
Tam stála Olga, ako Marija,
Hľaďjáca na Gabriela,
Hľaďjáca ešte, keď už anjela
Krídlo sa ňebom rozvíja.
20
Stála skloňená s hlavou zvesenou
A s náručím rozprestrením, —
Precitla a za druhom milením
Hľaďela nocou jesennou:
Začala plakať, lež hňeď zaťíchla.
Znala ona zvik miljeho,
Pošla ku domku, ťažko si vzdichla,
A skrila sa v tuoňach jeho;
Sadla na postel, omdlená, bledá,
Hlavu vrelú uložila,
Sna v očach ňjet, pounoc bila,
Ale spať sa ešťe ňedá.
21
V chižinki tmavej všetko si drjeme,
Len vše bistrá míška šuchňe,
Škárou obloka vjetor podúchňe,
A v pokojička ľahkom objeme
Maťička slabá si odfukuje
A dich jej po kútoch šumí,
Ale mladuo srdce kuje
Tvrdím bďeňím žjalnej dumi,
A ljeta misel ľúbosťou jatá
Tajním losom Jefremovím, —
Až usňje. A už predo dňom novím
Leťí si zorňica [mladá] zlatá.
22
Pokonňí ráz vidíchňe Helena
Zodvihňe hlavu zavitú,
Hľadí oblokom v ústret úsvitu
Vstaňe spaňím posilňená;
Ďíva sa k milej ceri posťeli,
Na zemi vidí perinu,
Na ďeve oblek celičkí celí,
Pod hlávkou ruku cérinu,
A na jej líci bjelosť sňeživá,
A v jej údoch tvrduo spaňja,
A len kŕčovuo jej strhávaňja
Svedčí o ňej že je živá.
23
Pre Hospodina Boha! — nuž čože
V tom ďjoučaťi takto búri?
Vikríkla maťi. — Cérka len žmúri
A prebudiť sa ňemuože:
Až keď k posťeli maťi zastaňe
V starosťach vernej maťeri,
Na tvár ďjoučini stuďenje dlaňe
Klaďje, zdravou ju ňeverí;
Deva sa strhla, jakobi sňila
Mŕtvej ruki dlaň ľadovú, —
Pozrela, — viďí maťičku vdovu, —
Vzdichla, — hor sa posaďila.
24
Či si zaspala? či ťa dač bolí?
Olga moja! — oblečená!
Takás mi jako smrť domučená!
Či ťi je čo ňje po vuoli? —
Ach, mamka, trošku bolí ma hlava, —
A sni mala som strašlivje, —
Oj, akobi nám budúce boli
Dňi akjesi ňešťastlivje.
No, nič to; žena paňičku ťeší,
Hlávka do svatbi zacelje,
A kto pre zajtrok chvíle veselje
Si mračí, ten velmo hreší.
25
Urovnaj si tú sukňu skrčenú,
Umi uplakanuo oko,
Už slnko stojí hodňe visoko,
Uhlaď si hlávku schlpenú:
Kto vje kto príďe. — Ach, ňik ňepríďe,
Olga ťicho odpovjeda,
A keď aj príďe, nakže len príďe,
Tvár moja zostaňe bledá. —
Mamka mlčjáci zas von vichádza,
Krúťi hlavou v ňepokoji;
Olga pred malím zrkadlom stojí
A vláski vrannje uhládza.
26
Obzre sa. Matka je už v kuchiňi.
Oj, tajomstvo mojej duši!
Nač mladosť moju žjál tento ruší?
Za ktorje tak trpím vini?
Či ňjet ľúbosti ňikdi bez buoľa?
Či vina je ľúbosť sama?
Či hádam viššja chcelabi vuoľa
Rozďjel robiť medzi nama? —
Oj, Jefrem, Jefrem! ti si ukrutňík,
Ako k druhím tak aj k milej;
No, ňeboj sa; v ušlechťilej
Ľúbosťi mňa ňezmíli ňik:
27
On je ukrutní, musí sa tím stať,
On je smutní, tak musí biť,
On mlčí, vje on kďe má hovoriť.
On tajďe, keď nemuož ostať:
Oj ľuďja! znám ja muojho Jefrema,
On je takí, jako skala,
Ak orol, ktorí slobodi ňemá,
Ak lev, ktorjeho sjeť jala;
Vjem srdce jeho ňje je z kveťini,
Ale velkí je duch jeho,
Spomínať budú muojho miljeho,
Vjem, dlho naše ďeďini.
28
Matki ňespomňjem naše túžeňja, —
Ňešťasťja ona sa bojí;
Matki chcú céri vidať v pokoji,
A v pokoji sinov žeňja:
Ale nám je to už tak súďenuo,
Blískať v prostred hrmavici,
A vrelo ľúbiť srdce stuďenuo,
A bledosť nosiť na líci; —
Tak je to pekňe duši ňeviňej
Umjerať v boľasťach vinních,
Oj, tak je sladkuo, príčinou iních,
Ňešťasťja láski ďevinej!
29
Tak je to krásno, tje tajnje žjáľe,
Tak je to miluo, v búri žiť,
Tak je to dobruo, v ňešťasťí blažiť,
Tak je to velkuo veľa biť v mále,
Tak je to dóstojnuo ňebáť sa bjedi,
Tak je príjemnuo zaplakať,
Tak je rozkošnuo otráviť jedi,
Tak je velebnuo, svet ľakať,
Tak je lahoďivuo, skladať bremä,
Tak je blahoslavnuo, túžiť,
Tak je velikánsko v panstve slúžiť:
Ach, ale ňič bez Jefrema!
30
Hrdá Srbkiňa takto rečňila
Čo z úst miljeho nasala,
Tak ona pravokrásňe tárala,
Čo z prs miljeho napila.
Blázon! — Ej, ľuďja! jesto na sveťe
Blázni naozaj blažení!
Sprostá! — Rodáci! vi to ňevjeťe
Že jesto sprostje mudreni? —
Dosť na tom, tak si Olga rečňila
Hľaďjác na ďjálne pahori,
A v šlechetních citov mori
Skutočnosť si svoju sňila. —
31
Na baštách zámku na Belohraďe
Chvosti konskje tmi zakril,
A vatri jasnje sa rozžjárili
Po okrúhlom ňeba saďe:
Už z minaretov hlásnik Kórana:
Allah, alláh, alláh! revau
Verjácim pjáti raz už od rána.
Ako Prorok sa modljevau
Krížom si ruki na prse zložja,
Nábožňe sa dol sklaňaju
A na tje strani tvár obracaju
Kďe leží jích Mekka božja.
32
Zvon sa ozíva: a národ svatí
Žehná sa krížom vo troje,
Vivráva šeptom modlitbi svoje
V blankit jasní, hvjezdozlatí:
Keď zvon hlásňika a keď hlas zvona
Odzňeu, modlitbi prestali,
Všetko sa mestom, on tu, tam ona,
V strakavích ulicjach valí:
Obloki horja, samopaš spjeva,
Susedi mladje klebeťja,
Lampáše krížom a krážom svjéťa,
S milím šepce drječna ďeva.
33
Na Bjelej Hvjezďe, v hrdej kavjárňi,
Lampi blískavje blkocú,
Tam dnu v hromadách mladí trkocú,
Tam v kopách peňjáz sa márňi,
Inďe zas gulki stolom zelením
Mramornje pekňe behaju,
A hráči vokol s dákom farbeným
Hrbjác sa, mjerjác, stúpaju,
Inďe zas Srbín seďí obstarní
S okulárama na nose,
O pračkách a rvačkách v Saragosse
Číta, — tam zas chlapci švarní
34
Seďjá pri stolkoch zelenokritích
Srbi a bujní Volhari,
Pred každím čaša horká sa parí,
Kúra si z dímok obitích:
A medzi ňimi šuhajec seďí
S dímkou sa bavjác jeďinou,
A pohľad hádže ďivoškaredí
Na bruchatích Moslemínou;
Pár pištoluok mu iskrí za pásom,
Pri ňich blišťí sa strašní nuož,
Kávu Osmanskú, — hovorí hlasom, —
Ako čerta vistáť ňemuož;
35
Chlapci žartuju, on fúz si krúťi,
Len časom kus sa uškrňí,
Len časom slovo v satirskom tŕňi
Na Turkovrahov virúťi;
Keď Turka spomňje oči mu zbĺknu,
Visokuo čelo sa zmrašťí,
Pištole jedna s druhou sa tlknú
A stolec pod ňím zaprašťí,
Zrje v prsach, ako keď vreluo maslo
Vaďí sa s vodou stuďenou,
A búri žjárou novozroďenou
Ňje žebi schladlo a zhaslo.
36
Druhovja jeho ňechcú ho drážiť,
Znaju obyčaj Jefrema,
A v mokrej zemi ležjáco semä
Ňetreba, krem toho, vlažiť:
Junák náš ale ňemá pokoja,
Bársbi ťichím zvonku sa zdau,
Ňje je on z tích, čo hájja sa boja,
Žebi v pokoji pokoj mau.
Strášňe okolo sebä pozjera,
Vlasi ku hrubím väzom si viňje, —
Trpelivosť mu skoro sa miňje,
A dávno už od večera.
37
Na boku jedno peť chlapov stálo
V červeních, hrubích turbánoch,
Jefremovi sa v pjátích galganoch
Peť satanov tak stáť zdalo;
Oňi z dva kroki od ňeho stoja
Jeden s druhím šomre čosi,
Zdá sa, že kamsi odísť sa stroja
Ako rozdrážeňje osi,
A jeden z ňich pesť tuho zaťína,
A hlas jeho rasťje s tokom,
Zubami škripí, krvavím okom
Zdá sa, Jefrema spomína.
38
Kebi ťa viďeu! — Náš Srb sa sberá,
Dímku vitrjása, napcháva,
Zapáli, čjápku si ponapráva,
Okolo sa poobzerá:
Braťja! Stávajťe od tích čjaš panskích
Pounoc je, a muožte veďeť,
Že pri tích ťavách mahomedanskích
Ňemuožem dlho obseďeť:
Toto hovorjác ešťe pripáli,
Stolec odsoťí na stranu
A Muzulmana kosť rozmaznanú
Sedadlom špatňe ovalí. —
39
Pes ňeverjáci! Turek zareve,
Ústa mu jedom kipeli,
A, sťabi orli, ďivo leťeli
Na sebä v satanskom hňeve,
Moslemín chmatňe nášho šuhaja
Za prsiská ocelovje,
A tureckjeho Jefrem chumaja
Za väzi trhňe sadlovje:
Ako hus, keď na hlavu dostaňe,
Tam ten sa zvrtňe dvarázi,
Ruku vitrčí — do kúta vrazí —
Aňi hňeď a hňeď ňestaňe.
40
Turci sa besňja, srďja sa Srbi,
Strhňe sa bitka surová,
A tamtí leťja, — [nak] ňech Boh uchová, —
Akobi vrecja, na hŕbi,
A zas vstávaju s novím zúreňím
Stolovje nohi práskaju,
Čaše, sklenice, lampi, zbúrením
V črepoch pod nohi ljetaju;
Ruka Jefrema trhňe sa za pás,
Nožiskom blisňe nad hlavi,
Zvrešťí: beda vám, tureckje ťavi!
Spomňjeťe si na mňa na nás!
41
A máchňe nožom; — krú sa vihrňje
Chlap sa na dlažbu vivalí,
A máchňe znovu, — ale kďe stáli,
Turkov už ňjet. — Všetko strňje,
Zrazení zemou v kŕčach sa zvíja,
Sám Jefrem stojí, že skala:
Zahiň, sto hromov! osmanská zmija! —
A ľud od všaďjal sa hrňje,
Všetko sa trasje, všetko spituje,
Pravda sa s bludom rozpráva,
Zo sna sa ťeplí spáč vitrháva,
Ten kľaje, ten sa raduje.
42
Zrázu zas plná kavjárňa stojí
Okol krvavej mrtvoli,
Nje sa to tí, čo pred tím tam boli,
Ľud z domu plachí sa rojí,
V každích sa ústach Jefrem spomína,
A smrť je predmet shovoru,
Tam tím, tam tím sa nakladá vina,
Ten chváli boj, ten pokoru:
Je to, vraj, obeť srbskej slobodi,
Je to, vraj, vražda ňehodná,
Je to, vraj, pomsta chlapská, slobodná
Hrďinskím sinom prírodi.
43
Medzi tím, noc už do jaskíň ťjáhňe
A ňebom jasná pláva žjár,
Už kosu kuje hodní hospodár,
A bludár teraz len ľahňe;
Dunajom parňík hrdí priraziu,
Ešťe krochká, odfukuje,
Potok sa na breh trávni viplaziu,
Nosič ruki visukuje,
A cestovateľstvo zachuchmanuo
Veďje na breh dvojná daska,
Vítaňja šumí, boskaňja mlaská
Jedním vzatuo druhím danuo.
44
Ako sa maťe? čo tu novjeho?
Prjáťelkiňe pod pazuchi, —
Padaju ľuďja, padaju muchi, —
Novin dosť a nič dobrjeho. —
Drábi tureckí mestom stúpaju,
Križuju každou ulicou,
Hňeď tam do domu, hňeď tam vchádzaju,
Lomcuju každou truhlicou:
Čo tí bašoví chceju otroci?
Čo prechoďja cudzje dvori?
A všaďe sa len jednak hovorí
O kavjárňi o tej noci.
45
Porjádni domec stojí v ulici,
V chiži starí Petro seďí
Na stuol oprení a hňev škaredí
Horí mu v obledlom líci;
Maťi popráva, meťje, uťjéra,
Uťjera aj slzi z očí, —
Posťel sinova je jak z večera —
Drabstvo strmo v chižu vkročí:
Petro, kďe tvoj sin? kďe je ten lotor? —
Na starca predňí naskočí, —
A okom drabstvo po chiži točí, —
Komori, kúti nám otvor!
46
Pozriťe, ľuďja, tu posťel jeho
Od včerajška ňedotknutá,
Hľadajťe všaďe z kúta do kúta,
Sina muojho ňešťastnjeho,
Už štiriadvadcať hodín minulo,
Ako zmizou z muojho domu. —
Drabstvo sa krížom krážom vinulo,
A hlasom podobním hromu
Moslemín kľaje: ti, pes ňeverňí!
Ti musíš znať, kďe on čuší!
Drabi, chitťe ho za starje uši,
Na zámok! ti rab mizerní! —
47
V hrsťach pohanskích starca šeďini
Strašlive sa zabeleli, —
Tak s poddanými Srbmi veďeli
Zachádzať zlí Moslemíni, —
On zubmi škripí boľasťou, jedom
Nad slabosťou údov starích,
Inakšim boubi merau pohledom
[Tiranou] Barbarov v dňoch svojich jarích;
Oňi ho vlečú, — strašnuo divadlo!
Ulica. — Pištol zrachoťí —
Hajtman suroví na zem sa skoťí —
Kto ho vje z kaďe to padlo? —
48
Vo tmách večerňích seďí ďjoučinka;
Hádam plače, lamentuje,
Hádam už zúfa, hiňje, beduje,
Hádam rozmaznano finka? —
Oj Olga ňemá srdce fifleni, —
Jefrem je meno jej druha! —
Či žije, či mrje ten ňezná zmeni,
On je vždi Olgina dúha;
Vje ona, že keď Jefrem jej žije,
Že ona s ňím má živá biť:
A keď ho chladná hrobka zakrije,
Že ona s ňím má v zemi hňiť:
49
Ale predci ju dač ňepokojí, —
Či ho ozaj ešťe zhljádňe,
Či sa k ňej ešťe raz len prikradňe,
Či už za hraňicou stojí:
Aňi toho sa ďeva ňebojí,
Vje ona, že Jefrem žije, —
Príďe on, čo sa hromom ozbrojí,
A čo celí svet zabije!
Keď pes zabrechňe už ona skočí,
Krok zduňje, jej srdce buchňe,
Keď vjetor zšumí, ona začúchňe,
Každú tuoňu ona zočí.
50
V izbe tma; hlucho, slepo je všetko,
Tá izba smúťi: prečože?
Že krási Olgi viďjeť ňemuože,
Razom zablisňe drevjatko
Izbou sa svetlo rozleje,
Tam stuol, tam kňiha, tam ďeva,
V ňej duši mladej milje alléje
V ktorích blúďiť si chodjeva;
A jako tje jej oči havranje
Leťja po rjádkov koleji,
Tak po mlaďistvej srdca alléji
Prechoďja sa citi tajnje.
51
„Celí život muoj bou zálohom
Sviďeňja vernjeho s ťebou,
Ja vjem, tis mi poslaní Bohom, —“
To hlasom číta. Roj citou
Po jasních ňádrach rozleťeu sa,
Zraki jej blisli k obloku
A tužbam tljácim v ňespavom oku
Stáť ktosi tamvon viďeu sa;
Skočila ona, k oknu zastala,
Ďívala sa ňič ňeviďjác,
Trjásla sa že už ňeuviďí vjác
Toho, koho tam vídala.
52
Odtrhla oblok, chládki večerňje
Na peknje líca leťeli
Ako tje smednje a lačnje čeli
Na kveťini svoje vernje:
A jedenást už doba zvoňila,
Zvoňiu jej srdca živí zvon,
Trošťičíčku sa tma odsloňila,
Šuchlo čos: oj, už to je on!
Ruki Olgine cez oblok ťjáhli
Sťisli kŕčom predmet milí,
Ústa na ústa: „už čas!“ zložili, —
Tá vzdichla ruki sa vťjáhli. —
53
Dovolťe, braťja, vášmu spevcovi
Spomňjeť si na žiťja svoje
Keď píše sladkích ohňov rozbroje
A tajnej sudbi osnovi.
Vjem ja, že mraznje ľuďí rozumi
Ňenáviďja vrelosť mladú,
A na túžobnje — ľúbosťi dumi
Opovržní úsmech kladú:
Ale ja rád mam, rád dám, rad viďím
Fanatickje obímaňja,
A tje mladistvje duší porvaňja
S prjaňím srďečním záviďím.
54
Lebo to sú tje chvíle blaženje
Kďe všemožnosť človek sňíva,
Kďe sa na krásu ňebeskú ďíva
Búrňe drjémjáco nadšeňja;
Kďe hraju všetki mladistvje sili,
Kďe ľúbosť Ind, krása Bráma,
Kďe sa roztrhi všetki zrušili
Medzi vrelima dušama:
A sama besnota rozlúčeňja
V krotkuo sa meňí objaťja,
Vini tje špati obecnje traťja
A v ozdobi svatje meňja.
55
Lebo, znáťe vi zo sna zbúreních? —
Ďjeťa vám začňe narjekať,
Ale muž buďe zubami sekať;
V očach odpou zažmúreních,
Ohľadi ešťe sa ňeprebrali,
A blčja v ňich pomsti hrózi,
Že ste ho bludom milím virvali
A soťili v prjepasť prózi:
Ňevravťe, že sťe život mu dali, —
Váš život je tjež ňič, len sen,
A za sen špatní, krásni tam ten sen
Svatokrádňe sťe mu vzali.
56
Nahajťeže ho, preboh, nahajťe
Vo víchodních rajoch jeho,
A z takích zjavísk sňeňja blahjeho
Dušu jeho nezbúrajte! —
Ňje sťe vi ľuďja? — Tak ľútosť majťe
Keď človek chce božstvo sňívať,
A ňešťastňíku aspon doprajťe
Vo snách na šťasťja sa ďívať;
Nahajťeže ho, keď celí ľúbi
Čo vibi sťe ľúbiť chceli;
Ňenáviďjeť on tjež buďe celí
Hrobárov svojej záhubi. —
57
Ti, ďeva moja! ňemuožem ťeba
V podozreňja ňeveri brať,
Lebo ňemuože ten na zemi stáť
Kdo vkročiu už raz do ňeba;
A kebi vernosť ňebola tvoja
Ňesmrteľná v duši mojej,
Tak ľúbosť večne zhaslabi moja
Na prahu ňeveri tvojej;
A kebi som ťa tak rád ňeviďeu
Žebi som smeu pochibovať,
Žebi som mohou ťa ňemilovať:
Oj! čibich ťa ňenáviďeu! —
58
Heléna chrápe jako v oleji,
Céra trasje sa k posťeli,
Zboskáva matkin obličaj celí
A v trapjech ňeistej naďeji;
Vzdichňe si: s Bohom, domec milení! —
Lampa zhasla. — Maťi spala. —
V ťichej doliňe trávňik sperlení
V bok visoká, ďivá skala,
A popod skalu vraní kuoň leťí,
Na vrancovi úťek mladí, —
A zora jasnej sveta lampadi
Na líca uťjéklej svjéti.
[
2
]
Milica vznikla z dvoch samostatných básní: Olga a Perla hárema, ktorých
                         rukopisy sú v „Spevoch Andreja Sládkoviča Sväzok II.“ Pre ich odlišnú
                         koncepciu, stavbu veršov a pre odlišnosti lexikálne a syntaktické ich
                         odtláčame.

--- KAPITOLA 11 ---

Perla hárema
[
3
]
1
Seďí Zaida, Zaida mladá
Na pokrovci višívanom,
A zlatokrajím, mekim divánom
Sem tam ťichá slza padá:
A okom čjernim slzi tje číta,
Akobi svoje naďeje,
A každej slzi ňemo sa píta
Prečo sa von z oka leje?
Vzdich z ňádjer vrelích jej odpovedá,
A buch srdca hlasom volá,
Prečo jej tvár ňje krásna ako bola
Ale takto peknobledá?
A zvuk jej zase oblokom svjéťi
V hustje tureckje záhradi,
Cez pole v ďjálne víšavi leťí
Na tje Černohorskje hradi.
2
Čelo horúce na dlaň skloňila,
Na dlaň mekú, bjelu, malú,
Zahľaďela sa, ako na skalu
Bolabi sa premeňila:
A na jej ústa, vrjáce purpuri,
Úsmech sadou ňeveselí,
Akbi sťe jeden blesk slnca z chmúri
Čjernej preleťeť viďeli;
Hlavu zodvihla, s ňou pokrúťila:
Ňje! — v lunách pŕs sa ozvalo. —
Pokladov Azia má primálo
Za ktorjebich ťa ľúbila!
Ňje! žije Allah! ňebuďem tvoja,
Ňevestou mňa ňepozovješ,
Ňevijďeš víťaz z tohoto boja, —
Sveď si, Vezír, kďekoho vješ! —
3
Ňeviďíš ti mňa, hárem Mostarskí
V hradbách svojích, ňje mňa živú,
Ak len oheň tvoj ňechce barbarskí
Aj mrtvolu ňešťastlivú!
V prsach Zaidi ňjeto ľúbosťi
Ktorá s druhími sa ďelí,
Ja celá v jednej stojím vernosťi,
Muoj milí, muoj má biť celí!
Za [vilnje] nahje hrjechi tureckej hlavi
Zavrhnúť blesk dlhích vlasov?
Zraďíš, pre rozkaz tiranskích hlasov
Ľúbosťi ňežnje rozpravi? —
Ňje! tam na Hore Zaida žije,
Bárs krok sa ňehňe z hárema.
Raje Proroka sú Numídije
Lebo v ňich Vazila ňemá!
4
Oj, ale otca oči ohňivje
Ako zňesjem slabá ďeva?
Strašní on bíva keď sa nahňevá,
Rozkazi jeho búrlivje:
A ti, drahí muoj, tam za horami,
Ja tuto v hradbách meďeních,
Ja tu, na dlažbách muojmi slzami
Prehorkími zaceďeních
Sama, jeďiná sama! — len tvoja
Duša, ktorá so mnou bíva,
Naďeje ťažkje mi odokríva,
A krotí žjál ňepokoja!
Duše tje tvrdje, čo pri mňe leznú,
Ako nílske krokodíli,
Ňeznaju sladkosť milích ľúbeznú,
Ňje, jakbi ňič ňecíťili!
5
Ale ti, Allah! si ti tjež tiran
Ako tvoji Moslemíni?
Oj, ňje! Ujmi sa bjednej ďjovčini,
Ujmi sa jej boľästních rán!
Zruš tje balkáni, ktorje nás ďelja,
Spusť sen veční na tích vrahov,
Ktorí chcú pohrab mjesto veselja
A Mostár dať mi za Strahov!
Ti, prorok velkí! almužnje ďeliť
Tvoj Kóran verjácim káže;
Bjedna ja, bjedna som ja, taká že
Žobrák vjác muož sa veseliť:
Daj ti almužnu strápenej ďeve,
Obmekči srdce otcovo! —
Ak ňje, Mahomet! v ľúbosťi hňeve
Kljátba mi je tvoje slovo! —
6
Dosjal kľačala pekná ľubica
Zložjác čelo na pokrovec
A bledí rázom zastreu obnovec
Roztúženje ďevi líca;
A po červeních kvetoch podlahi
Šat jej šíri sa rozljetou,
A rozsjau bjelich záhibov tahi
Do tích purpurovích kvetov:
Z úst útlích krotkje modlitbi vlali,
Akbi skalu pohnúť chceli,
Ale z úst vrelích hrozbi zhrmeli
Keď prosbi tajnje ustali:
A ona tváre vrelje zodvihla,
A keď hrozbi vislovila,
Zrakom preč svatej od Mekki švihla,
A k Hore okom strelila.
7
Ako nad míškou keď dlhochvostou
Už kacúr pažraví stojí,
Suchruje ďjeru, smrťi sa bojí,
Skáče s ďivnou ohibnosťou:
Tak srdce šumnej Zaidi bilo
Do kostí drječneho boku,
Bilo, abi sa visloboďilo
Z pút otcovskjeho víroku:
A jako rab ten, čo zbiť ňemuože
Z nuoh z rukú ťažkje reťazi,
S tou ťarchou željez bije a razí
Až stráže svoje premuože;
Tak srdce s pekním Zaidi ťelom
V ňepokoji sem tam choďí,
A duša jej sa s milím prjáťelom
V búrlivích mišljenkach broďí.
8
Zbehňe v záhradu, jakbi čo [chcela] bola
V bujních kvetiňách straťila,
Pošla napredok zas sa vráťila,
Hňeď rovno, hňeď do okola;
Zase si volno vikračovala
Po voňavích stromoradoch;
Búrno díchajúc oddichovala
Seďjac v citronovích sadoch;
A zas sa strhla, hore skočila
Choďila pod dlhou hradbou,
Čibi kďe prjelaz dáki asnaď bou,
Čibi kďe škáru zočila:
A zas, ak v trapjech, krížom leťela
Schodmi hor a na balkon hor,
Víšavu merjác dolu hľaďela
Na hlbokí, širokí dvor.
9
Skrili sa orli v bralách balkánskích,
Tuoňe palmám noc odňala,
Sama obloha sa ligotala
Nápolská v svetlách vulkánskích,
A tej oblohi leťjáce lúče
Hrali sa s hvjezdami ňeba,
Sivjeho dimu hustje kotúče
Vihaňajúc z medzi seba:
Spau Klobuk, ako leňoch opilí
Keď v doliňe sa rozvalí, —
A nad ňím tje tmi jesenňje stáli,
Sťabi ten opilec hňilí
Širák si čjérni zastreu na zraki
Ktorje svetlo preklínaju.
Uťíchou hárem. Cez jeho mraki
Len vetri si podúvaju.
10
Sedí Zaida, Zaida mladá,
Na pokrovci višívanom,
A zlatokrajím mekím divánom
Sem a tam blesk sa rozkladá;
Z hodbabnjeho už zpŕchli turbána
Drahje indickje kameňe,
Jej náramnica z zlata kovaná,
Jej diamantovje prsťeňe,
Jej rubínová zlatá ihlica,
Jej peral víchodních radi,
Jej peruánske drobnje pokladi,
Jej blískavá zaušňica:
Ako keď stromčok opŕchňe z kvetu
Tak ďeva naša zostala,
A luč nočňjemu svjeťjaca svetu
S pokladmi si zahrávala.
11
V ťemnej paloťe tje jej okrasi
Strhanje sa ligotali,
Tje perli citmi jej sa bíť zdali
A tje tmi jej smutnje časi;
Z peknjeho ťela tje hvjezdi svoje
Po jednej dolu skladala:
Dobre sa majťe! radosti moje! —
Od každej sa odberala.
Len už dve perli na ňej ostali, —
Tje jej oči oslávenje,
A aj tje už, vjác a vjác zbavenje
Bleskov svojich, zapadali;
A ako vekov pokojnje hrobi,
Hárem celí čuší, drjeme:
Ale mišljenka ňezná porobi
V peknom jej duši háreme.
12
Seďela vo tmách. Oj ňádram tajním
V tajomstvach nočních dobre je!
Ím inšje svjéťi, ích inšje hreje
Svetlom, teplom blahodajním.
Ich svet je takí, druhovja mojí,
Akí ja často spomínam:
Svet, ktorí drjemáva v ňepokoji,
Ňeprístupní čjérnim vinám;
Svet, ktorí pekná mladosť stvorila
Sebe a prjáťelom krási,
V ňom velikánske vída užasi,
V ňom kňihu si otvorila,
V ktorej čítáva spomňjenki ďedov,
Čítáva večnje zákoni;
Svet, čo sladí sa prekrásnou bjedou
Načúvajúc slávi zvoni.
13
Mladje porivi ľúbja víšini,
Ľúbja visokje samoti,
Keď duch nad chladnje vzljetňe životi,
Nad duší ľudskích dolini;
Ľúbja sa spúšťať z taďe v ňižini
Hluchej a ňemej prírodi,
A prezerať v ňej života sťíni,
A višších letov zárodi,
A z tejto pekních duší kolíski
Švihnúť sa do jarích spolkov
Medzi mohútnich živích paholkov
A radostí mladích bliski;
S ňimi vihrnúť sa do búr žiťja
A všetko srdcom pojímať,
Keď jednu krásu osudi schiťja
Druhú zas vrelo obímať. —
14
Dumala ve tmách pekná ďjoučina
A okrasi dol strjásala,
Dvere zšumeli a dnu vchádzala
Oplakaná otrokiňa:
Nocou len oči jej sa blišťali,
A beleli zubov radi
Svetlo zažala ponad krištáli
Visjácej v izbe lampadi;
Potom si krížom ruky složila
Na noc ňádjer náruživích
A v krokoch pošla ťichích, uctivích
Abi v čom inšom slúžila:
A stojac v kúťe, hňeď dolu hľaďí
Na perli ležjáce zemou,
A hňeď zas oko čjernej čeľaďi
Poletuje paňou ňemou.
15
Pokojná je noc, verna? — Spituje
Sa smutná Mohmeta céra.
Sin noci svjeťi už od večera,
Služobná odpoveduje. —
Zaida vstaňe, stúpa k obloku, —
Všetci pospali? hovorí; —
Odpoveď: sen je na každom oku. —
Turkiňa hľaďí na Hori
A túžba jej si ťažko vidíchla, —
Hľaďí a hľaďí: „Mulana!
Zaspjevajže mi, — čis rozospaná?
Spjevaj na pokon. A sťíchla.
Mulana višla, zas sa vráťila
S jej rozmarínním varitom,
Sťíchla, sťa by sa v púšťach straťila,
Spjévala s horúcim citom. —
16
Spjéva Mulána: Komu? tím sťenám.
Zaida spí. Služka zmĺkňe,
Varito zloží, aňi ňeškrkňe
A ľahňe k paňej kolenám.
Zbuďí sa zo sna krásna Turkiňa, —
Zobzerá sa; — ťicho všaďe,
Pri nohách chrápe jej otrokiňa
V ňízkích snov pustej zahraďe.
Zaida skočí, — ucho nakloňí
Ku chladnej table obloka, —
Šuchňe von dvermi, — hlaďí otroka —
A na pavlač sa viroňí. —
— Noc sa už jasňí a z poza hája
Zabroňeli mladje zore,
Na sivku vidno leťjeť šuhaja
S perlou hárema ku Hore.
[
3
]
Milica vznikla z dvoch samostatných básní: Olga a Perla hárema, ktorých
                         rukopisy sú v „Spevoch Andreja Sládkoviča Sväzok II.“ Pre ich odlišnú
                         koncepciu, stavbu veršov a pre odlišnosti lexikálne a syntaktické ich
                         odtláčame.