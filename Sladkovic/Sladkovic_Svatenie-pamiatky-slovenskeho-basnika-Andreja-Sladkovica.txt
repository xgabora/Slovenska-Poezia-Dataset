--- KAPITOLA 1 ---

Svätenie pamiatky slovenského básnika Andreja Sládkoviča
(Braxatorisa), člena zakladateľa Matice Slovenskej, vydržiavané vo
            Valnom shromaždení Matice Slovenskej dňa 7. augusta 1872
Andrej Sládkovič, zakladateľ Matice Slovenskej, vo svojej dobe najvýtečnejší poet
         slovensko-slovanský, jeden z najvrúcnejších a najčistejších posvätencov národa slovenského,
         človek bezúhonný, charakter vznešený — pominul sa. Ustrnutý národ nad utratením ho ešte sa
         chveje zármutkom. My ale, odkedy ho nemáme, poprvý raz takto shromaždení, vyslovujeme nad
         sviežim ešte hrobom nezapomenutelného miláčka svojho hlboký žiaľ skormúteného srdca, a
         staviame mu v srdciach svojích pomník večnej oddanosti, úcty a vďačnosti, želajúci, aby
         jeho osobnosť bola vzorom, svet jeho myšlienok idealom a účelom snáh nám i potomkom našim.
Keby som hovoriaci o zvečnelom bratovi a výtečníkovi našom, Andrejovi Sládkovičovi len
         týchto pár jednoduchých slov predniesol: iste by som jeho šlechetnej skromnosti
         najpríhodnejšie vyhovel. Spolu by som v podstate vyslovil i všetko to, čo všestranne
         vyčerpať, zretedlne objasniť a spravodlive oceniť, sotva žeby sa podarilo i nadanejším a
         cvičenejším rečníkom, nežli ja, akoľvek skvelými a obšírnymi rečiami.
Ale, Bože môj, tak málo nás! ktorí sme sa posvätili a ktorí sa posväcujú službe od
         svojích mohutných opusteného, hmotným a mravním systematickým zúbožovaním ubiedeného, pre
         domáhanie sa práva a prostriedkov života i v celku i v jednotlivcoch rovnako
         prenasledovaného národa nášho. A i z týchto málo jedni ešte len ako rozžihajúce sa svetlá,
         ktoré svojho vrchovišťa, ba ani len zralosti nedosiahly, i s jích vlastními, i s našími v
         ních skladanými zmarenými nádejami pred časom zhasínajú; iní ako hviezdy prvej veľkosti z
         neba osvety národa nášho padajú; iní zase, tu ako stĺpy, tam ako bášty nášho národnieho
         života a jeho rozvoju vyvracajú sa a rúcajú.
Z tej hrstky ale, čo ostáva, značná časť či nechce, či nevládze, vymaniť sa z otroctva
         mnohonásobných slabostí a necností, ktoré i pôvodne bezúhonné povahy národov ako pečať a
         kliatbu dlho trvavšieho ujarmenia duši svojej vtisnutú nosia, alebo od prevráteného smeru
         prítomnosti, hneď nútene ako samovražedlnú zbroj, hneď zase s radostnou ochotou, ako
         ocukrovený jed, prijímajú, — na podstatnejšiu škodu a záhubu národa, nežli je zjavné
         násilie protivníkov.
Takýmto a v takýchto okolnosťach postaveným storáz ťažšie padne v zármutku nad ztratou
         svojich miláčkov zachovať do seba zavrenú resignaciu. Keď oko telesné nemôže viac spočinúť
         na drahej postave miláčka: oko duše žiada si potešiť sa pohľadom na krásnu, milú, šlechetnú
         osobnosť priateľa, brata, výtečníka. A srdce, ach to utrápené srdce, ktoré z jednej strany
         najušlechtilejšie túžby a snahy rozpalujú a najradostnejšie nádeje oblažujú, z druhej
         strany najcitlivejšie bôle nad zmarovaním sa tak mnohých, k zplneniu tak blízkych nádejí
         zožierajú; to srdce, ktoré svet i priúča i nutí zúfať nad sebou, nad svetom, nad Bohom, a
         predsa ani v ponížení a utrpení, ani v najzáhadnejších zmätkoch skutočnosti neprestáva
         dúfať a veriť v bezúhonosť a isté víťazstvo svojich snáh, v zahanbenie a pokorenie
         zpupnosti, v zpamätovanie a obrátenie sa poblúdilosti sveta a vo večnú, keď i zhovievavú,
         ale tým istejšiu spravedlnosť božiu: — ach to srdce neodolatelne žiada si tešiť a potešovať
         sa nad tým, ktorý od precitnutia nebeského genia v ňom, až do poslednieho dýchnutia svojho
         najspanilejšie nádeje, duchom humanity a božstva nadané túžby v sebe nosil a mohutným
         vešteckým slovom hlásal, — pri tom a za to tak mnoho trpel, a predsa veriť nikdy
         neprestával. — —
Nuž poďže, poď drahý náš, čo len ešte raz medzi nás! —
Každá výtečnosť zasluhuje uznalosť a úctu. Keď sa viac výtečností v jednom a tom istom
         predmete, v jednej a tej istej osobnosti razom nachodí, zasluhujú ony nielen uznalosť a
         úctu, ale i obdivovanie.
Ale nie každá výtečnosť je tak sčastná, len skvieť sa bleskom svojim. Často má výtečnosť
         hneď vedľa svojho blesku tôňavy, ktoré ju zatemňujú. Často zatemňujú tôňavy blesk i
         viacnásobných výtečností, alebo jích nesúzvučné spojenie nemožným robí ten kúzedlnou mocou
         zachvacujúci výraz a účinok, ktorý nikdy nechybí harmonickému celku.
Takýto harmonický celok je výtečnosťou výtečností!
Výtečný obraz, aby ako taký i ocenený a uznatý byť mohol, potrebuje i výtečnú myšlienku,
         i výtečné vyvedenie myšlienky barvami, i obrazu primeranú obrubu, i postavenie hotového
         výtečného diela v primerané svetlo.
Výtečná hudba potrebuje výtečnú myšlienku, výtečné prednesenie a k predneseniu primeranú
         miestnosť.
Nuž a výtečný poet? Poet, aby bol výtečným, pred ktorým každý s úctou a obdivovaním
         klobúk strhne, treba, aby mal ten oheň nadchnutia, tú tvorivú moc, ktorú, ako naše
         samorostlé síce, ale veľmi pravdivé porekadlo hovorí, že „komu Pán Bôh nedá, tomu kováč
         neukuje,“ ktorá teda jedine z rukú božích pochodí.
Výtečný poet potrebuje svojou vlastnou pilnou pracovitosťou nadobývanú zručnosť, svoje
         zbožné myšlienky a city vysloviť znať slovom tak, ako sa ony v jeho poetickom srdci, v jeho
         poetickej mysli zrodily. — K tomu treba, aby výtečný poet ideami krásy, pravdy, dobra bol
         voskrz preniknutý, za ne zaujatý, a treba, aby nielen každé jeho slovo bolo hlásateľom,
         zvelebovateľom pravdy, krásy, dobra, ale aby i jeho skutočný živôt bol svedoctvom a
         zrkadlom ideí tých.
Poet výtečných myšlienok, bez zručnosti i umelecky vysloviť svoje myšlienky je
         zakrpatelec. Poet vycibrených foriem, bez nadchnutia, myšlienky, ducha, je peknou
         náličnicou odená maškara. Poet výtečný obsahom i formou, ale bez preniknutosti ideami
         dobra, pravdy a krásy, je kvet bez vône, je pekný blúzniteľ. A poet bez základu mravnosti a
         života pravde, dobru a kráse zasväteného, ba snád, ako to pri poblúdilých talentoch býva,
         života týmto ideám protivného, je kvet na smetisku vyrastnutý, alebo kvet s jedovatou
         vretenicou v kalichu, je pokryťec, kúzedlný lhár a zvoditeľ.
Andrej Sládkovič! Ty neprináležíš medzi žiadnych z týchto. Andrej náš, chlúba naša! Ty
         sa vysoko povznášaš nad všetkými nimi!
Teba Bôh bohato obdaril tvorivou mocou a nadchnutím poetickým. Oko ducha Tvojho ani
         nevidelo, ani videť nevedelo svet ináč, iba v svetle poetickom, a to i v tedy, keď bremeno
         prosaickej skutočnosti citlivejšie doliehalo na Teba, nežli na mnohých iných. — Ty slovom
         slovenským odchovaný a vzdelaný, úplne v moci mal si slovo slovenské, a bol si, ako bohatý
         v myšlienkach, citoch, obrazoch, výmysloch, práve tak nevyrovnatelný vo vyslovení jích. U
         Teba každé slovo nová myšlienka, nový cit, nový obraz, — a každá myšlienka, každý cit,
         každý obraz, nový obrat, nová hudba slova, jazyka, a to všetko v tak nepostižitelne
         lahodných, a predsa tak prísne vymeraných pomeroch, v tak harmonických súzvukoch, že sa
         človek nazdá, že v tom svojevoľne prúdiacom sa potoku každá vlnka je kružidlom vymeraná, že
         z tej harmonie reči každý tón je Tebou a pre Teba schválne stvorený.
Andrej náš! do duše Tvojej už ruka Stvoriteľa vložila nielen bohaté semeno ideí krásy,
         dobra a pravdy; ale i vrúcnej zaujatosti za ne. Dorastajúci sám si jich verne a horlive
         pestoval. Nie div, že keď si sa stal učedlníkom a priateľom nevyrovnaného a dosial ani
         povrchne neoceneného Ľudovíta Štúra, ktorý úplne posvätený službe ducha, svojevekú mládež
         slovenskú neodolatelne zachvátil a trvanlive oduševnil za službu tú, — nie div, reku, že i
         Ty dozrel si v najčistejšieho a najvrúcnejšieho posvätenca, kňaza sveta duchovnieho, a to
         posvätenca, kňaza nielen hlásateľa, ale i konateľa.
A tak Tvoj každý kvet vykvitnul z krištála a zlata Tvojej mravnej povahy; každej pravde,
         ktorú si hlásal, staväl si skutočným svojím životom pomníky, a bol si jej tu hrdinom, tam
         zase mučedlníkom; každé Tvoje vyzvanie k činu zakotvoval si v zákonoch mravnieho sveta.
Živobytie Tvoje postavil Bôh do doby nanajvýš neharmonickej, do doby protív a takmer
         nepochopitelných a nevyrovnatelných odporov, — do doby neukrotitelných zúrivých
         náruživostí, kde všetko i mieru i hranicu tu nezná, tam znať nechce.
Ale sčastný, neobyčajný človek Ty! U Teba všetko v úplnej harmonii a všetko má svoje
         vymerané hranice. Tvoja láska nezachodí sa ani slasťou, ani zármutkom, ale obživuje; oheň
         Tvojho zápalu nepáli, ale hreje a svieti; hromy Tvojho hnevu bijú, ale nepárajú.
Iných záchvat genia mimovoľne unáša: Ty i genia svojho máš v moci a znáš vždycky
         sčastlive uhádnuť, kedy mu, bez ujmy, privolať: potial a nie ďalej!
To hľa je výsledok, keď bohatosť Bohom samým daných výtečností, sčastlive uhádnutým a
         primerane prevedeným pričinením sa samého človeka, vývine sa v celok zrelý, zaokrúhlený,
         harmonický!
Avšak okrem darov Božích a vlastnieho pričinenia, je ešte jedno, čo v Andrejovi
         Sládkovičovi, ako poetovi a človeku mnou práve spomenutú plnosť a zaokrúhlenosť výtečností
         spoluzrodilo, a to je: že on bol opravdivý človek Slovák-Slovan.
Jestli Andrej Sládkovič je synom iného národa: poetický genius jeho vezme iný výraz, iný
         smer, a neverím, že sčastnejší. Ale rydzosť genia slovanského v ňom, urobila ho tým, čím
         bol, je a ostane. Podľa povahy slovanskej je jeho nežnosť jemná, bez rozmaznanosti; jeho
         síla mohútna síce, ale skromná, bez vypínavosti a násilia; jeho radosť veselá, bez
         pochabosti; jeho žiaľ hlboký, bez zúfania; jeho viera skalopevná, bez pokrytstva; jeho
         veľkosť ohromná, bez chvastavosti; jeho láska k bližnému úprimná a veľkodušná, bez
         sebeckosti a utajených myšlienok.
Oduševnený výtečnými vlastnosťami genia slovanského a v povedomí veľkosti národa
         slovanského a jeho humanitnej a historickej úlohy: povýšil sa on na stanovište istej
         veľkoleposti, s ktorého sa mu celý duchovní a hmotný svet vo svetle veľkoleposti ukazoval,
         a ako verný odblesk a odtisk toho, nielen že v myslení, ale i vo vyjadrení sa osvojil si on
         istú veľkolepú dôstojnosť.
Pravda, ako u každého, ktorý verne žije svojmu sčastne zvolenému povolaniu, mal i u neho
         úrad jeho vliv na povahu a smer jeho genia. On sluha, verný sluha ducha najvyššieho,
         najdokonalejšieho, oviaty bol vo všetkom svojom počínaní a konaní istým úctu vymáhajúcim
         posvätením. Istý dôstojný pokoj a mier, istá pomazaniaplná vážnosť, istá milo jímajúca
         sila, otvorená poctivosť, — zášti, závisti, pomstižiadosti neznajúca krotkosť, nezlomná
         vernosť a bezžistná oddanosť žiarily z milého oka, ozývaly sa z každého slova jeho.
To hľa účinok vernej oddanosti povolaniu svojmu!
A predsa, ktože zná, či sa nemýlim; či to nie snáď výplyv jeho vrodzenej zbožnej povahy?
         Asnáď najlepšie uhádnem pravdu, keď poviem, že obojího.
A takto by som ešte ďaleko a dlho mohol krok za krokom stopovať osobnosť nášho Andreja
         Sládkoviča, a všade by sa mi vyskytla nová a nová výtečnosť, a to výtečnosť bez tôňavy. A
         keď si znázorníme všetky jeho výtečnosti pospolu, najdeme, že všetky tie výtečnosti tvoria
         jeden zaokrúhlený harmonický celok, — osobnosť, aké sa len zriedka narodia a vyvinú, a
         ktoré sú večitou slávou a pokladom národov.
Medzitým nebol ani tento náš výtečník výtečníkov bez vady; a čím výtečnejší bol on, tým
         citlivejšie vadila mu jeho vada. Svet mu ju nevedel odpustiť a sám milý Pán Boh zná, kedy
         mu ju odpustí.
Chudák Andrej Sládkovič narodil sa z rodičov slovenských, vychoval a vzdelal sa v ducha
         slovenskom, a za svoj slovenský národ pracoval a — trpel.
Nemúdry Ty! prečo si sa neodvrátil od matere svojej, ktorá Ťa zrodila, prečo si sa
         neodvrátil od nej, že ju nepoznáš, keď Ťa k srdcu privinúť chcela: a svet by Ťa bol
         zveleboval! Nemúdry Ty! prečo si neodkopnul otca svojho, ktorý Ťa vychoval, keď Ťa chcel
         požehnávať: a svet by Ťa bol povýšil a uhodnostil! Nemúdry Ty! prečo si nevrazil vražedlný
         nôž do prsú brata svojho, keď Ti bratskú ruku k pomoci dôverne podával: a svet by Ťa bol
         obsypal bohatstvom!
To múdrosť, to cnost a zásluha, to žiadosť nateraz sveta tohoto! a beda každému, kto sa
         prehreší proti ním!
Andrej náš! i Ty si vzal svoj diel z bedy tejto; i Ty si zakúsil jej ostrie a ťarchu. Ty
         si videl a vedel, čo Ťa očakáva, a predsa neváhal si vziať kríž národa svojho na plecia
         svoje, a verne, zmužile znášal si ho až do konca Tvojho martyrského živobytia.
Nuž čím že sa Ti čím odmeníme za všetko to mnoho a veliké, čím si bol a čo si konal
         národu, za všetko to drahé a nezapomenutelné, čo si preukazoval naproti nám, svojím
         priateľom a ctiteľom?
Keby sme mali pyramídy: venovali by sme pyramídu za schránku Tvojích zemských
         pozostatkov. Keby sme mali Pantheon, Walhallu: postavili by sme Tvoju sochu z mramoru medzi
         najvznešenejších preslávencov.
Ale sme ošarpaní, aký ošarpaný si bol i Ty, Ty i v tomto ohľade verný typus národa
         svojho, — ošarpaní sme ako lipa v jaseni. Svet vzal a bere nám všetko to, čo dáva národu
         podmienky a prostriedky života.
Nikde nemáme ničoho, kde by sme s národa hodnou dôstojnosťou hlavu skloniť, čo svojím
         pozvať mohli, okrem tohoto tu skromného prístrešia, ktoré, Bože odpusť moje hriechy, tiež
         tak akosi vyzerá, ako ošumelý kríž na neohradenom hrobitove, a nie je bezpečné ani proti
         zneucteniu ani proti násiliu.
Nemáme nikde ničoho, o čo by sme sa oprieť mohli, okrem Boha všemohúceho a svojho srdca,
         srdca plného zápalistej lásky za všetko dobré, krásne, pravé; plného nezlomnej viery v
         bezúhonnosť naších humanitných zásad a snáh; plného nezvratnej nádeje, že iste príde, prísť
         musí víťazstvo pravdy našej.
Toto srdce sú naše pyramídy, je náš Pantheon, je naša Walhalla! Kým ono trvá také, aké
         je, trvať bude i národ slovenský a bude mať kde staväť nepominutelné pomníky svojim
         výtečníkom.
Nástin milej podoby Tvojej, Andrej náš! staviame tu do radu naších najvzáctnejších pod
         tymto krehkým, na milosť a nemilosť sveta vystaveným prístreším; predrahú osobnosť ale
         Tvoju ukladáme do srdca svojho, toho nedotknutelného nášho Pantheonu a staviame Ti v ňom
         pomník našej najvrúcnejšej oddanosti, vďačnosti a úcty. Spolu prosíme, aby duch Tvoj
         svietil nám a vodil nás po krušnej ceste postati našej. Zvlášte ale prosíme, aby duch Tvoj
         osvecoval a vodil mládež našu, túto budúcnosť národa nášho, z pokolenia na pokolenie. Nuž
         ostaň drahý náš, ostaň v nás, pri nás, večne od teraz!
Ján Francisci.

--- KAPITOLA 2 ---

Za Sládkovičom
Jak si mi krásna mať moja ľubá,
Matička naša, Matica!
V dietkách zdarilých je tvoja chlúba,
Nuž vyjasni čelo, líca.
Zas sme kol Teba úprimná mati,
Z nás sa Ti žiadon zradne nestratí,
Každý verne mužne stojí; —
Darmo nás darmo zlí rozlučujú,
Darmo nás darmo zlostní križujú
Živí, mrtví — vždy sme tvojí.

Neveríš mati?… A prečo clona
Smútku, bôľu tvár ti kryje?
„Rada vás všetkých“ — vzdychá si ona;
„Ale za jedným žial mi je!“
Rok po rok rednú tie Vaše rady,
Opúšťate ma starší i mladí,
Smrť vás jako trávu kosí;
Vesť mi doniesly pohronské vily,
Že mi je v hrobe Sládkovič milý,
Preto zrak môj slzy rosí.“

On môj miláčok, aňjel tešiteľ
Tak mnohú úľavu dal mi,
On krášlil kraj môj krás vrelý ctiteľ,
On mi v kríži spieval žalmy.
On to, čo zlý svet a vrah rozdvojil,
Čarovnou piesne mocou zas spojil,
On zobudil to, čo spalo.
Zahrmel smelo do nízkych duší,
Volal do hluchých národa uší,
Až to Slovensko povstalo.

I naše oči, milená mati,
Plačú z tej istej príčiny,
Že tak v čas išiel v tmavý hrob spati
Náš ľubý spevec
„Maríny.“
Spevec
„Milice“
, spevec
„Detvana“
,
„Šubića-Zríňský“
juhoslovana,
„Sôvet“
a
„Martiniády“
—
Spevec plamenných piesní národa,
Z ktorých dýchala sláva, svoboda,
Čo sú nám večné poklady.

On bol so srdcom roda srastený,
Bol sám srdcom, dušou jeho;
Spevom objímal tisíc rameny
Dušu národa celého,
Žilami roda vrelo prúdila
Sa pieseň jeho, a sťa krev bila
Ku tohto od srdca jeho,
To srdce stíchlo — už viac nebije,
Jaký že rod môj veniec uvije
V pamäť poetu mrtvého?

Je spev národní dychom národa,
Ním sťa vták v povetrí žije,
V ňom mu je radosť, sláva, svoboda,
V ňom slasť, keď ho osud bije.
Sčastný to národ, čo blaho v piesne
Zaviť vie, ními lieči žiaľ, tiesne,
Ními ku sláve sa budí; —
Sčastný to spevec, čo mocou zvuku
I k sláve vodí, i mierní múku
Roda, keď spev z lýry lúdi.

Sčastnýs’ ty rod môj, žes’ mal slávika
Sladkého na brehách Hrona,
Smrť jeho právom boľno ťa týka;
I jeho, sťa Amfiona
Gräckeho spevy, skaly hýbaly,
Hlivieť, živoriť rodu nedaly,
Chlebárstvo, podlosť trestaly;
Tým nám až podnes spev jeho šumie,
Blažený národ, čo cíti, umie
To, čo mu spevci spievali.

Nad Izraelom tvrdým proroci
Žalostne ruky lomili,
Bo jich vraždili hlupci, otroci
Jích, čo ľud k sláve vodili.
I sám syn boží v Jeruzaleme
Žalostil na to nevďačné plemä,
Vzal v svätyne do ruky bič;
Rod môj! vedz, keď ťa k sláve nezbudí,
Tedy ťa k smrti večnej odsúdi
To, čo ti spieval Sládkovič.

Či krásne túžby jeho
„Maríny“
Mlaď jará! darmo ti znely?
Či ste jak voľno žijú Srblíny
Darmo v
„Milici“
videli?
Či sa nepustíš v slavný ducha let,
Keď si ťa klamom zasnoval zlý svet,
Mlaď, či mrieš za smydkou chleba?
Beda mládeži prikutej k hrude!
Takému rodu nikdy nebude
Prístup do voľnosti neba!

Plaz sa po hrude, zmija rozkoše,
Boj sa smelo pozrieť hore.
Tebe len pokoj a chlieb a groše
A starých požitkov more!
Plaz sa a zahyň v tom hriešnom kalu;
Ale ty junač ku ideálu
Viň sa rozkošnej
„Mariny“
;
Tebe ju spieval spevec zmrtvelý,
Hor sa k vidine. sťa orol smelý,
Za zdar slovenskej rodiny.

Hej na zdar, na zdar! naša rodina
Nebude stenať v nevoli,
Veď tu v Martine je „Omladina“,
Tu sú i statní „Sokoli“.
To, čo Sládkovič spieval nadšený,
To uskutoční veniec milený
Mladi, k slasti nám nemalej;
A ten spev jeho moci, života
Sokolov bystrých jará ochota
Nôtiť má Slovenskom
ďalej
.

Hej na zdar, na zdar! naša rodina
Má krásné dcéry i ženy,
K sláve národa ruka matkiná
Vedie jich v spolku „Živeny“.
Hej vychová nám z mladej družiny
Kŕdle Elenôk, kŕdle Maríny,
I Milice rovesnice;
A tej spevcovej krásnej postavy
Rozmnožia v rode milom sa hlavy
Na stá, ba i na tisíce.

Čo v tvojej mysli poet nadšený
Žilo, to sa skutkom stane,
Myšlienka tvoja, ver’ oslávený;
Tá už tu telo dostane.
Rod náš nebude moriť viac zrada,
Junák si Sloven-devu vyhľadá:
Tak svoj k svojmu sa privinie,
Prestane hubiť Sloven-rodiny,
I tón, i móda, i zvyk cudziny,
To netopierstvo zahynie.

Či nie? Neverte svetskí otroci,
Ja mám nádej budúcnosti,
Ona je v tvojej mlaď moja moci —
Hor sa, bor sa z ochotnosti:
Kliatbu zaženie vždy duša čistá,
Keď kliatba sňatá, spása je istá;
Nuž mlaď, odkľaj zakliatý rod;
Nehľaď na obeť, ni na zisk sveta,
Pred tebou cieľ tvoj, úloha svätá:
Neobzeraj sa! napred choď!

Choď do tých dedín slovenskej krásy,
Apoštoluj ľudu tomu,
Hej že zasvitnú blaženstva časy
Ztrápenému Sloven-domu.
Nájdeš tam síc’ len nízke chalupy,
Ale v nich nenie ľud duchom tupý,
Ľud ten umne žije, spieva;
Pomaly tuší svoju úlohu,
V dôvere živej vinie sa k Bohu,
A vo viere si chodieva.

V Slovenska doly, v milé chalupy
Vedie nás
„Detvan“
ľúbený,
Maluje život v krásach nie skúpy,
Čo žije ľud hôľ zjarený.
„Rod môj! ty ľúb si tvojho Detvana,
V ňom duša tvoja je zmaľovaná,
Zhrej obrazom tým, čo schladlo;
Kde bujné v duši rastú zárody,
Tam pyramida vstáva svobody,
A to je naše zrkadlo!“
[
1
]
Ale ta zastri zrkadlo slávy,
Bo máš opak v skutočnosti,
Ten náš pekný ľud špatný blud dlávi,
On hlivie, hynie v nízkosti.
Nad všednosť vyššie sa nevyšinie,
Dvihaj ho — pád ťa istý neminie,
On pohŕda slávy menom —
Kŕm ho požitkom slova, života,
Obetuj sa mu: jeho dobrota
Hodí po tebe kameňom.

Nuž ozaj nikdy u nás nebude
Pravdy viac bez mučeníkov?
Či len na veky vo svojom blude
Vodcov svojich i básnikov
Zaznávať bude, trápiť, križovať
Ľud ten upadlý — nie nasledovať?
Nie ctiť, hájiť a zastávať?
Všetky národy majú pokroky,
Ach či len Sloven, bár letia roky —
Má za ními pokulhávať?

Odstúp strašidlo! Či by na darmo
Padly boly toľké hlavy?
Či tí, čo dosiaľ nosili jarmo,
Nemajú viac uzrieť slávy?
Krivda i nátisk sveta pominie,
Z mrakov sa jasný deň nám vyvinie,
A z pút otrockých svoboda; —
Prorok Sládkovičov videl to v duchu,
Už srdce jeho malo predtuchu
Budúcej slávy národa.

Nežaluj mati! Nad Sládkovičom
Neroň si slzy zúfalé,
Bude ten rod tvoj slávy nosičom,
Splnia s’ jeho ideále.
Okraje rod náš — už sa mu zorí,
Zazelenajú sa jeho hory,
I on sdruží sa v tábory;
A ty v oslave vidíš si deti,
Závideť budú všetky ti svety
Nebe si s tebou podvorí.

I tak len smelo ty bohatierov
„Aňjelmi vyberaný voj!“
Smelo sa napred s nezlomnou vierou
Za ten rod padlý v práce, v boj!
Bár sú svobody drahej oltáre;
Hranice, miesta múk a žaláre,
Pozrite si na
Šubića
!
Kde žiť nevoľno za zkvet národa,
Tam v obeť sa dať, tam mrieť svoboda,
Tak zneje spev Sládkoviča.

Ja neviem jak vás tá mati naša
Synovia statní chovala,
Keď vás premáhať zlosť satanáša
Do toho sveta poslala?
Nie dosť, že zaprieť musíte seba,
Že peklo máte na miesto neba,
Nosíte staré bremená:
Nevďak vás ťaží na miesto vďaky,
Žiaľ, bôľ sú vaše stále odznaky,
Zaznanie — vaša odmena.

Či iný los bol spevca slavného?
Hovorte jeho druhovia!
Či celý národ znal a ctil jeho?
Netrýznili ho vrahovia?
Ach, umky jeho často plakaly,
Osirotené v samote stály,
A on smutný dumal s nimi:
Čo krok — to boj; čo čin — utrpenie,
Čo nádej, to klam, nevďak hanenie:
Tak je to s mužmi našími!

Od Poludnice poet povedá,
Čo mal vrelý národní cit:
„Pravda sa hocjak utvoriť nedá
Tá sa musí v duši zrodiť!
A zadržať ju — charakter treba,
Tento veliký boží dar z neba
A za koho? — Len za biedu! —
Oj pravdu máte! Horký to skutok:
Každý deň učiť slabý žalúdok —
Ako Mithridat — ku jedu.“

„Ťažko je konať chvalne bez chvály
A ponížiť sa k nízkemu,
Ťažko prežívať slavným bez slávy,
Snížiť sluhovi nízkemu,
Veľké bremeno slúchať svedomia,
Keď hlasy sveta v ušach zazvonia
A kráčať za srdca súdom;
Nemožnosť puhá, idea čirá
Za chudých obliecť šatu martyra —
Však nemožnosť — nízkym ľuďom.“
[
2
]
Pozri si rod môj tých velikáňov
Tvojích drahé podobyzne,
Oni šli v slávu súženia bránou
V jích blízkosti marnosť mizne.
Pozri si drahá mati, Matica
A povyjasni čelo i líca,
Máš tých hrdinov celý roj;
Oj požehnaj jim, žehnaj nám mati,
By si nás mohla tak verných znati,
Jakým ti bol Sládkovič tvoj!

Sem, vôkol hrobu jeho, poeti!
Nalaďte hárf svojích struny,
Nech pieseň vaša — že ztrasú s’ svety —
Zvukami života zuní,
Za vzorom svojho prvo-básnika,
Za hlasom Pohronského slávika
Spievajte, buďte, plašte sen!
Keď spev váš tú noc ducha zapudí,
Keď ten ospalý národ zobudí:
Potom pozdraví slávy deň.

Sládkovič v zemi, — však vy, od zeme
Neste sa jak ten spev jeho,
Kým národ žije, vždy počujeme
Spev živý spevca mrtvého!
„Na hor mäsitú viesť zberbu svetov
To úkol, znoj i sláva poetov,“
Čujte druhovia, poeti!
Na hor, oj na hor z tých nižín zeme,
Keď tú mäsitú zber vyvedieme,
Vstanú k sláve Sloven-deti.

Nežaluj mati! Nad Sládkovičom
Neroň si slzy zúfalé,
Bude ten rod tvoj slávy nosičom,
Splnia-s’ jeho ideále
Venuj mu bolnú dnes nezábudku
A bárs obliekla si sa v šat smútku;
Nesmúť nad ním bez nádeje!
Srdce rodákov je tá Vallhala,
Kde pamäť tvojho poetu stálá
Večne žije, trvá, dleje. —

Dobrú noc spevče! boľnými city
Lúčíme-s’, v tebe sme žili;
Nemôžeš nám byť z duše vyrytý,
Nemôžeš, druh večne milý.
Ale nemožno ruku ti stisnúť,
Nemožno od úst drahých zavisnúť,
Nie brať, dávať pozdravenie;
Nemožno v tvojej vídať sa tváry,
Nie shovor s tebou vyvádzať jarý
My ľudia sme, tys’ človek nie.
[
3
]
Dán. M. Dumný
[
1
]
Detvan, sloka 249.
[
2
]
Ján Čaják v Seidlitzových prachoch.
[
3
]
Sládkovič v básni „Zosnulému“ poslednia sloka.

--- KAPITOLA 3 ---

Životopis Andreja Sládkoviča
Andrej Braxatoris-Sládkovič
narodil sa v meste Krupine
         z otca Andreja ev. učiteľa tamže a Theresie rodenej Bartholomaeidesovej dňa 30. marca 1820.
Prvé školské cvičenie dostal od otca v krupinskej škole; ale ako myslí si u nás každý o
         svojho syna starostlivý otec, že mu treba i tej maďarčiny, poslal ho tým cielom jeho otec
         do Perovčian (Porötvény) v hontianskej stolici ku tamojšiemu kalvínskemu kazateľovi
         Ľudovítovi Kemény. Odtiaľ privedený bol nazpät do Krupiny, aby počul tam u piaristov
         základy gramatikálnej vedy. Potom ho dali na štiavnické ev. gymnasium. Ako druhoroční
         primán povolaný bol za učiteľa do Ladzian (Ledény) v hontianskej župe; poneváč ale jeho
         duch túžil po ďalšom vzdelaní, vrátil sa po jednom roku na štiavnické gymnasium, aby tu
         pokračoval vo svojich študiach. V tomto čase r. 1838 a 1839 prináležal tu medzi poslucháčov
         nášho výtečníka D. G.
Licharda
, vtedy štiavnického professora, kde
         študoval vtedy i najslavnejší potom maďarský básnik
Petőfi
, toho času
         pravda ešte pôvodním rodinným menom Alexander
Petrovič
, v sozname
         študentov zapísany.
Odbaviac tu i filosofické študia, odobral sa Sládkovič do Bretislavy, kde r. 1841 a 1842
         zahrieval sa na žiare ducha nesmrteľného slovenského velikána Ľudovíta Štúra. Pod
         vodcovstvom tohoto utvrdil sa v našom Sládkovičovi národní duch a dostal svoj smer k tej
         básnickej dráhe, po ktorej potom kráčal, ačkoľvek prvý národní cit vzbudil v ňom už jeho
         otec. Horlivosť otcova nebola ale ešte nadšená tou slovanskou ideou, ktorá zrodená bola
         Kollárom a pestovaná na Slovensku múdrou taktikou Ľudovíta Štúra.
Sládkovič bol jeden z najpilnejších údov bretislavskej školy; pilne donášal svoje
         písomné práce a už vtedy prišly jeho spevy do verejnosti. — Meno
Sládkovič
objavilo sa prvý krát v I. ročníku Hurbanovej
„Nitry“
r. 1842 kde vyšiel
„Hlas k Nitre“
,
„Potecha“
a
„Ctibor“
.
Z Bretislavy povolaný bol Sládkovič r. 1843 do Hodruše za vychovateľa ku Andrejovi
         Lukáčovi, ale duch jeho túžil ustavične po vyššom vzdelaní. Odišiel na universitu do Hally.
         Tu oddal sa Sládkovič so zriedkavou pilnosťou svojim štúdiam a poesii, natoľko, že neborák
         i svoj kabát predal svojmu kamarátovi Jankovi Kalinčiakovi, len aby si mohol nakúpiť kníh.
         Pobyt jeho v Halle mal pre jeho básnického ducha velikú cenu, bo tu obznámil sa s ruským
         učencom Valujevom, sestrencom Chomjakova, od ktorého dostal básnické spisy slavného
         Puškyna. A toto bol pre nášho Ondrejka parnasský prameň, na ktorom občerstvoval svojho
         velikého ducha.
Z Hally vrátil sa Sládkovič do milých krajov slovenských r. 1845 a stal sa v Rybároch
         pod Sliačom paedagogom u Petra Bezegha. Tuna kochal sa v prázdnych hodinách vo svojich
         bujarých ale vždy nežných mládeneckých citoch, zahrúžiac sa nevedomky do čulej
         obrazotvornosti, do svojho vlastnieho mládenectva. To, čo jeho srdcu nedalo pokoja, čo duša
         jeho snila, vylial prúdom, ktorý až dosiaľ ľúbo ovlažuje city slovenskej mládeže, v svojej
„Marine“
, ktorá prišla vo verejnosť r. 1846, a získala mu také
         meno, že si ju i Maďari do svojej mluvy preložili. Keď Sládkovič predložil svoju
„Marinu“
kruhu národních mužov, vyhrešili ho vraj títo v svojej
         velikej horlivosti, že zaoberá sa vraj takými „pletkami“.
Po svojom krátkom pobyte v Rybároch povolaný bol Sládkovič až 23. mája 1847. za farára
         na Hrochoť vo zvolenskej župe, kde v septembri toho roku vzal si za manželku Antoniu Juliu
         Sekovičovú z Hronoseku, s ktorou mal 8 detí.
Na Hrochoti rozvinul sa pred ním rýdzi slovenský detvanský život a zavinúc ho do
         poetického ideálu, napísal majstrovsky najvýtečnejšie svoje dielo, —
„Detvana“
, a v ňom vylíčil svoj národ, svoj ľud a jeho život. Okrem
         tejto básne, ktorá uzrela svetlo v almanachu „Nitra“ r. 1853 napísal tam ešte aj iné básne
         pre „Nitru“ a „Orla Tatranského“.
Dňa 10. júla r. 1856. povolaný bol za farára do Radvani. Duch jeho ani tuná, ačkoľvek v
         trpkých okolnosťach, neztratil zo svojej pružnosti, lebo žijúc skromný, tichý a beznárokomý
         život znal znášať kríže života. Tuná napísal
„Sväto-Martiniadu“
a
         hojný počet výtečných básní, ktoré ujavnené boly v rozličných almanachoch a časopisoch. R.
         1869 zatrúchlil svojou
„pohrobnou dumou“
nad hrobom nesmrteľného
         predsedu Matice Slovenskej biskupa Štefana Moysesa; on ospieval nejednoho z naších
         výtečníkov; on napísal
historiu národnieho kongresu
z r. 1861.
V posledních časoch zaletel si duch Sládkovičov aj k sinému slovanskému Dunaju a tu
         zaspieval šumnú pieseň mladému maďarskému pevcovi Imrichovi Gáspár, synovi slovenského
         Hrona, u ktorého nachodí sa v rukopise, ako to on sám píše „egy gyönyörű költői levél“ od
         nášho Sládkoviča.
Ako kňaz vynikal i na poli cirkevnej spisby. Toho dôkazom sú jeho
„Reči“
v II. diele sbierky Zorkovského, a
„Modlitby“
v Hojčovom katechisme. V poslednom čase bol Sládkovič
         predsedom spevníkového výboru a pre vydávanie ev. náboženských kníh.
Poslední výtvor velikého ducha Sládkovičovho, krásna to báseň pod názvom,
„Za
            tureckej vlády“
, uverejnený je v almanachu
„Živeny“
. — —
Sládkovič pracoval na budení a šľachtení slovenského národa ale práve preto žil, ako je
         to u národních posvätencov napospol, zaznaný a často i v citlivom nedostatku. Pamätal na
         neho jedine chudobný národ a vďační priatelia; pamätala na neho Matica Slovenská udeliac mu
         maličkú podporu v trapnej nemoci, ktorá hodila ho na postel r. 1868; pamätali na zvečnenie
         jeho mena Jozef Viktorin a Eugen Krčméry, keď r. 1861 vydali prvú sbierku jeho „Spisov
         básnických“; pamätaly konečne slovenské ženy na svojho spevca, keď venovaly vďačnej jeho
         pamiatke prvý ročník almanachu „Živeny“; — no rozpamätá sa naň vždy i slovenské potomstvo,
         keď na výtečných jeho básňach občerstvovať a obživovať bude tyranmi ubitého ducha svojho.
Posledních päť rokov veku Sládkovičovho možno nazvať skúškou a trpezlivosťou Jobovou,
         lebo od onej ťažkej nemoci r. 1868 nezotavil sa viac úplne. Jeho životné sily klesaly vždy
         viac a viac, až konečne dňa 20. apríla roku tohto o pol piatej hodine po poludní podľahol
         prsnej vodnatielke a zatvoril oči svoje, aby nevidel viac tie zbojstvá na jeho milom národe
         páchané.
Sládkovič zomrel!!!
Čítal:
A. Pietor