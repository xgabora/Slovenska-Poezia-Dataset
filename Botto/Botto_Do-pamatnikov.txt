--- KAPITOLA 1 ---

Do pamätníkov
[
1
]
[
2
]
Píšem na lístok — sniežik to biely —
viem dobre, že to včas zhynie,
bo sotva jarný vetrík pritrieli:
sneh sa potôčkom rozplynie.
No, nedbal by som, lístok maličký,
že budeš jak sneh nestály —
keby v Jej očkách len dve kvapčičky
z pamiatky mojej zostali!
* * *
Vi si , vi si, dievča milé,
vi si vienok ľaliový —
aby si sa zaľúbilo
tomu svojmu šuhajkovi!
Vi si, vi si, kým čas ranný,
kým na kvietkoch ešte rosa,
kým tie kvietky v štyri strany
bujné vetry neroznosia.
I ja Ti dám kvietok malý
do pamiatok Tvojich vienka:
kvietok malý, ale stály,
ako moja rozpomienka…
R. 1854
[
1
]
Poznámka Zlatého fondu: Báseň sa v Súbornom diele nachádza v časti Spevy 4.
[
2
]
Turiec 1854. V rukop. Sobr. spevy 1873 prvá časť nazvaná Do pamätníka, druhá časť
          Aničke (do pamätníka); v zošite Sobr. spevov 1879 ako vo vydaní Spevov.