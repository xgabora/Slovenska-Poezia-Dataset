--- KAPITOLA 1 ---

1. Pavlovi Dobšinskému (17. VIII. 1850)
vo V. Skálniku dňa 17/8 850
[
1
]
Braček môj! Divíš sa, divíš len zase na slabosťach mojich. Už je to raz darmo — kde sa raz
      zapustím, alebo kde si sadnem, ta už idem a sedím čakajúc — pud alebo miesto novo zunované, a
      keď raz príde tá zevnítrná sila zase sa obzerám horekujúc za tým čo sa míňa. Jedným slovom som
      Ti ja veľká „massa“, ktorá keď príde do koluvania potom jej toku niet konca; alebo jestli jej
      stredoťažná sila popustí, zájde sem tam všehomírom, kým sa nebúši tak do zeme, že od jej
      prachu mrknú nebesá. O kom to hovorím, o kom? — — nie never! to len môj ideál. — — Neohlasoval
      som sa Ti dosial za to, že som bol nemý — t. j. že som Ti nemohol nič povedať určité. Teraz Ti
      odpovedám — kto zná či nie na ostatok z mojej komory. Idem už zitrá, neďaleko síce ale predca
      ďaleko, ku Horvatovi za pomocníka,
[
2
]
on merá kol — Ožďanské chotáry biedne; hovorí síce, že on prevzal aj Klenovec, čo
      mi jedno milo bude chodiť po chodníčkoch Jánošíkových.
[
3
]
Nie som veľmi rád, že idem, ale som predca rád — veď keď žiadnu odpoveď nedostávam
      ani od Francisciho, ktorý mi tiež bol sľúbil postarieť sa v Bystrici.
[
4
]
Tu teda iste už zostanem cez zimu alebo i na celie dva roky; ale jestli by sa
      predca páčilo Vášmu p. Merárovi
[
5
]
ma pozdejšie povolať, hádam by som mu tiež košiar nedal — no ale kto zná? —
      Odpíšeš mi potom dakedy, jestli nebude potrebovať a pod jakými výminkami atď. Slová
      technickie, čo si mi poslal, sa osievajú.
Hej škoda, škoda, že už tak nebudem s Tebou na Kohúte, na doline! — Nedávno som bol ešte
      na Sinci.
[
6
]
Utešený výhľad! Našiel som mu končiar, nakládol som na ňom ohňa, čo bol stredo
      točia oblakov sa hromadiacich. Pekne — ale samotný! — Škoda, že si tam nebol, videl by si bol,
      ako si ležia dve doliny objatie v lone Matier — a tam — hor zachmúrená hoľa — celý román v
      jednom momente! Ale komu že to hovorím? veď už nieto Pala jako skala.
[
7
]
On mŕtvej prírody divy, zamenil za Román živý. Či hej? — no tak! Kto sa čaruje? —
      tam oheň — tu sila — tam z zeme do neba — tu z neba na zem pozerať. Palo, daj ruku!
Že vraj má zase Nitra vychodiť?
[
8
]
to ver už raz dobre. Už sme aj tak u Gála
[
9
]
spomínali, že by dobre bolo na Rimave jedon almanach vydávať, lebo nemajú tie naše
      belohlavy čo čítať. Poslať síce do Nitry nič nemôžem poslať, lebo nemám doma len škrupiny;
      dačo som Daxnerovi bol oddal — tak aspoň tomu naručím, že by, čo chce poslal z nich, keď bude treba.
[
10
]
Šípka
[
11
]
nach mi píše na Skálnik, stade mi listy odošľú, alebo na Daxnera adressovať ešte
      lepšie, u toho si tam nájdem.
Keď budeš tam tým Liptákom a druhým známym písať, píš jim aj za mňa. Keď ich pochváliš,
      pochváľ ich dvojne; tým čo si sám chcel (a mal a máš) do sto hromov nadať, nadaj jim teraz do
      dvesto atd.
Dohnánimu,
[
12
]
keď by si sám bol vinšoval tisíc predplatiteľov, vinšuj mu dvetisíc etc. Ej, ej,
      no Palo škoda toho Liptova, škoda tých Tatier!
[
13
]
Škoda tých jastrabov — Škoda, škoda, škoda! — — —
Tak teraz dobre sa maj, Palo! — Ty mňa nebudeš čakať, ja Ťa nebudem čakať! — No ale za to
      že ma vše dákym listom (ale nie kapusným) fukni po nose; že by som Ti nezaspal. Amen.
Hurrah do novieho sveta!! — — —
Tvoj J. Botto
P. P. Neobrezaný môj list obrež, nie jako žid, (ale) ako kresťan.
[
1
]
— Rukopis v Literárnom archíve Matice slovenskej v Martine (ďalej len LAMS), štyri
          strany, formát 8°. Signatúra listu M 14 A 17. Kvôli úspore miesta uvádzame, že pod touto
          signatúrou sú uložené aj tieto ďalšie Bottove listy Pavlovi Dobšinskému: 2 — 7, 9 — 34, 37
          — 42, 44 — 51, 53 — 58, 60 — 61, 63, 65.
— Na poslednej strane listu je vosková pečať Bottovho prsteňa (holubica) a adresa v
          tejto úprave:
Au Herr Paul Dobšinski
Candidaten der Theologie
zu N. Röcze, p. Rosenau.
— Pavol Dobšinský (16. 3. 1828 Slavošovce — 22. 10. 1885 Drienčany) bol v čase písania
          listu ako kandidát teológie tajomníkom administrátora Potiskej superintendencie Samuela
          Reussa (8. 9. 1783 — 22. 12. 1852) v Revúcej.
[
2
]
Ladislav Horvath
— krajinský zememerač. Botto bol u neho na
          povinnej praxi v katastroch gemerských obcí Ožďany, Šíd a Husiná.
[
3
]
Botto tu naráža na ľudovú povesť, že v klenovskej krčme „ulapili Jánošíka“.
[
4
]
Ján Francisci
(1. 7. 1822 — 7. 3. 1905) bol v tom čase v Banskej
          Bystrici tajomníkom komisára Zvolenskej stolice Michala Rárusa (1784 — 1862).
[
5
]
Merárovi
— t. j. zememeračovi v Revúcej: bol ním inžinier Július
          Reuss (1816 — 1872)
[
6
]
Kohút, Sinec
— vrchy v Slovenskom rudohorí; Kohút — 1411 m, čnie
          nad Revúcou, kde bol v tom čase adresát listu; Sinec sa týči na rozhraní Gemera a
          breznianskej doliny na Muránskej planine; Matry, Mátra — pohorie v severnom Maďarsku, 1010
          m. Botto ináč o rodnej Rimavskej doline napísal niekoľko vynikajúcich básní s podtextom
          jasne dešifrovateľnej národnej alegórie. Pri básni
Na brehoch Rimavy v
            Spevoch
1880, s. 223 odtlačil tento text: „Rimava, vačší potok, prechodí
          etnografickú čiaru pri Rimavskej Sobote, spájajúc sa nižej s Blhom (Balog), potokom
          susednej doliny, pozdejšie pri Lenártfalve (Lenártovce) so Slanou (Šajavou), kde tratí
          meno svoje a padá s ňou do Tisy.“ Takto existujú vlastne tri Rimavy: tisovská, klenovská a
          kokavská (dnešný názov Rimavica); hlavný, tisovský tok je 85 km dlhý od prameňa v
          Slovenskom rudohorí do ústia rieky Slanej.
[
7
]
Takto, s nezmäkčeným „l“ píše Botto Dobšinskému na viacerých miestach aj v iných
          listoch; ponechávame ako charakteristickú zvláštnosť oslovenia — teda nie iba pre
          mimovoľný rým.
[
8
]
Hurbanov almanach
Nitra
vyšiel po revolučnej prestávke až v roku
          1853 ako piaty ročník. 384 s.
[
9
]
Ľudovít A. Gál
(1822 — 1894) — v tom čase i neskôr ev. farár v
          Muránskej Dlhej Lúke
[
10
]
Zrejme išlo o Bottove verše, ktoré odovzdal Štefanovi Markovi Daxnerovi (26. 12. 1822
          — 13. 4. 1892).
[
11
]
Samuel Dalimír Šípka
(1827 — 1917) — spolužiak Bottu a
          Dobšinského z Levoče; stoličný prísažný („boženík“) a úradník Sporiteľne v Martine, neskôr
          bol aj pokladníkom Matice slovenskej; okrem iného bol vlastne prvým amatérskym
          zbormajstrom Slovenského spevokolu v Martine
[
12
]
Mikuláš Dohnány
(28. 11. 1824 — 2. 6. 1852) bol v tom čase
          redaktorom Hurbanových
Slovenských pohľadov
.
[
13
]
Botto bol cez prázdniny s Dobšinským na výlete v Liptove a v Tatrách.

--- KAPITOLA 2 ---

2. Pavlovi Dobšinskému (1. X. 1850)
Husiná 1. 10. 1850
[
14
]
Palo môj! Nechcem Ti to opakovať, čo si sám na oči nametávaš, bo to stojí, t. j. že si mi
      už hodne premeškal písať. A to je tiež pravda, že bez vzdelania jeden druhiemu: Smutek
      smutkiem zostanie, veselemu nie jest veselo. Mówmy tedy o svoim.
[
15
]
Ja som teraz pri stole hodnom (hodnom preto, lebo veľa prázdniho mesta na ňom), v
      chyžke za troma obloky kaštieľa, v časoch minulých chýrneho, imposantne s pánom svojim až
      dosiaľ sa z radu dedinských chalúp vypínajúceho, slovom, v dome aristokrata — na Husinej. Čo
      robím? — Spýtaj sa račej čo nerobím? Storaz viac by Ti na to mohol odpovedať. Merať,
      prakticirovať, všetko primalie slová, alebo priveľkie — už ako sa hore vezme: najlepšie, keď
      Ti poviem, že robím to, čo najľahšie: z veľkieho malô. Od pár týdnov, ako som kus s
      principálom poperegrinoval a ako sme sa tu uhniezdili, sám vediem tohto chotára meračku.
      Poslal mi tu aj jedneho chlapca na pomoc, že by som sa mal s kým zjedať. Z jedneho statívneho
      punktu ozaj mi je svet pozerať! Nenazdaj sa, že len Ty chodíš po Kohúte — ja tiež chodím
      nielen po ňom, ale po Vepre, Sincu, Marindovej,
[
16
]
po Matrách i Tatrách — okom i mysľou. Len tu i tu zúžim oko v tenkú prieskulinu
[
17
]
(chopki) a myseľ do fienieho teremtetovania.
[
18
]
Tak míňa deň, tak míňajú týdne. Dakedy, dakedy pri večeri, alebo obede si kus
      zapolitizujeme s pánom domu a jednota jediná myslí a rozumov našich je: in hoc signo vinces!
[
19
]
Vieš skade to, čo a o kom povedanô a komu
[
20
]
— no to je medzi nami palica Merkurova,
[
21
]
s tým sme potom doma — či hej? — no, no. S principálom
[
22
]
som tiež tak, — s tým sa síce vše dlho škriepievam, a len tedy sme zjednotení, keď
      poviem na kňazov vadu (to je vše do rozpuku a naveky do smiechu počuť ho raisonirovať).
[
23
]
Na to sme síce tiež prišli, že my len starosvetských kňazov zatracujeme t. j.
      bigetov. Stadeto vyšla tiež tá pekná conclusia:
[
24
]
My starokňazov nenávidíme, kto jich nenávidí, je s nami, Hurban reku (ktorieho
      predtým vystáť nevedel) vždy proti ním bojuje v Pohľadoch a inde, je tedy s nami, sic. Ináče
      je on veľmi ostrovtipný, len že nemá centrum, hrá demokrata a je aristokrat. — Raz som sa až
      sám zadivil, keď začal o kráse a práve slovenčiny hovoriť, ako ona jediná môže a má byť
      všeslavianskou rečou — druhý raz zase že v nej nieto milozvuku. Dôvody, príklady tu potom
      nestoja — a sa račej pozriem von z voza a poviem: de nagy szamár vólt a ki ertaz utat innét ki mérte!
[
25
]
— a tu sme potom tiež doma na čistom. Vtom on začne svoje cesty a práce chváliť
      atd. atd. Ale čo sa to tí merári takí — ári
[
26
]
sebochlubí? — to vera neznám; nie za to, že oko seba nevidí, ale — — Že Vy divadlo
      chcete hrať — na čo? Obeduvať, keď človek je! Kto že bude ten Streyček Hurlivurli?
[
27
]
Povedz mu, že nebude hoden tohto poctivieho mena, že on len bude taký báťa
      Trtifrti. — Ja len divákom chcem zostať. Bodaj som Vás len videl, že by som si mohol s Vami po
      kozácky na bíne ruku stisnúť, alebo len čiapku dolu hodiť. — Pohľady sa nazdáš že čítam, že
      nehliviem sa nazdáš, ba áno, nie; a prečo, preto že nemám horoše
[
28
]
— a ešte acciu na tlačiareň! — Na to Ti len na rok odpoviem. — Ta že Ty, Palo,
      ozaj len navštevuje tých kňazov, aždaj sa dáko znovu zrodia — s Krmanom
[
29
]
sa dá hovoriť, druhých nechytaj intentationem.
[
30
]
Amen.
Šefranka
[
31
]
mi voňahdy písal že čo mu list nevrátiš. Vraj slová zemomeria slovenskieho kreše,
      počkaj že, čo mi vypadne (či si trimal dakedy fakli, keď nie — tak aj s tebou ameň!).
[
32
]
Ozaj, na Ti tu zo dve šarišskie grošuvky
[
33
]
— mám ich od jedneho tamorodnieho pána spísanie. Dobrý chlapík a krása. Tohto
      pánov zať a má aj peknú ženičku; ale keď sme ho voňahdy boli navštíviť (na susednom Šíde
      býva!) s tým chlapčiskom, ja som sa doňho a tamten do jeho ženičky sekol — tak to býva.
Či ja neščeslivý, či koníčky moje?
Či mi počarili frajerečky moje.
Frajerečka moja jak še nosiš šumne,
keby si len slovko povedala ku mne.
Frajerečka moja šumného Ti stroja,
keby to pán Boh dal že byš bula moja.
Tak teraz s Bohom, Palo môj, vidíme sa na jarmok v Sobote
[
34
]
alebo na Convent, ak budem môcť prísť!
Pozdrav dve doliny
[
35
]
a na dolinách — ale že hej, lebo Ťa ja vidím, či pôjdeš s pozdravením, či nie pod
      tým Kohútom, merkuj, že Ti čez pečenku neprezriem! Šípkovi daj do stobohov na novo, čo mi
      nepíše aj s Tebou. — S Bohom!
Tvoj B. m. p.
[
14
]
— Štyri strany, 8°.
— Na poslednej strane je vosková pečať Bottovho prsteňa (holubica) a adresa v tejto
          úprave:
Ir Wohlgeboren Herr Paul Dobsinsky
Candidaten der Theologie
in N. Rocze, p. Rosnyó
[
15
]
Smútok smútkom ostane, veselému nie je veselo. Hovorme teda o svojom (poľ.).
[
16
]
Názvy vrchov v Slovenskom rudohorí — Muránskej planine; Klenovský Vepor je vysoký 1341
          m.
[
17
]
Slovo ťažko čitateľné.
[
18
]
Do pekného zahrešenia (nem., maď.).
[
19
]
V tom znamení zvíťazíš (lat.).
[
20
]
Narážka na Nový zákon.
[
21
]
Merkur
(lat.),
Hermes
(gréc.) — boh obchodu,
          posol bohov a sprievodca duší do podsvetia; Botto vtipne použil spojenie s „pútnickou
          palicou“
[
22
]
Ladislav Horvath
— zememerač
[
23
]
rozumovať (franc.)
[
24
]
záverečná výpoveď (lat.)
[
25
]
Ale bol veľký somár, kto si túto cestu vybral (maď.).
[
26
]
Rozumej: somári.
[
27
]
Divadelná hra Rodericka Benedixa
Pan strejček
, veselohra v troch
          dejstvách (neskôr vyšla v slovenskom preklade V. Paulinyho-Tótha v
Sokole
, 1868). O prípravách na toto predstavenie sa zmieňuje aj
          Ľudovít Kubáni v liste Dobšinskému z Jelšavy 17. 9. 1851: Vraj vybrali s Antonom Černokom
          kus — „název jeho je
Strýk Hurlivurli
. To je ľahký, jednoduchý,
          veselý a obecenstvo qualificovať mohúci kus“ (LAMS, M 14 D 3). Podobne o tom píše
          Dobšinskému aj Anton Černok z Jelšavy 17. 9. 1851: „Strejček Hurlivurli sa nám
          najprimeranejším vidí. Ten Vám aj posielame a o skorô poslovenčenie žiadame — úkoly by sa
          asi takto rozdeliť mohli: bar. Hermanovského by hral D. Gallay, Julinku by mohla hrať Evka
          Malatinská, Adolfa ak Vy abo dakto druhý neprevezme, p. Bakuliny sa podvolil hrať. Ja by
          si trúfal Fernanda“ (LAMS, M 14 A 26). A. Černok pochádzal z Ratkovej, bol úradníkom v
          Jelšave a neskôr ev. učiteľom v Jurskom.
[
28
]
peniaze, groše (ukraj.)
[
29
]
Ján Krman
— ev. farár v Kraskove (nar. 1768)
[
30
]
Ťažko čitateľné slová.
[
31
]
Gustáv Adolf Šefranka
pochádzal zo Štrby; v tom čase študoval
          lekársku fakultu v Pešti, neskôr bol lekárom v Ružomberku, kde zomrel roku 1864. So šifrou
          G. A. S. uverejnil spolu s Bottom preklad Mickiewiczovej balady
Návrat
            otcov
v prvom ročníku Dobšinského
Sokola
, 1860, č. 17.
          Pôvodný Šefrankov preklad sa zachoval v Bottovom fonde, štyri strany 8°.
[
32
]
Botto tu má na mysli prácu zo zememeračskej terminológie. Sám sa o ňu zaujímal a v
          LAMS sme dodatočne identifikovali ako jeho prácu rukopisný zošitok s názvom
Zemomeria
(zápis na dvoch stranách vo variách LAMS — V 201). Aj
          Dobšinský sa vtedy zaoberal zbieraním a zostavovaním „zvláštnejších slovenských slov“
          (porov. aj listy č. 55, 56, 60). Rizner
v Bibliografii I
zaznamenal
          tri Dobšinského rukopisné zošity:
Sbierka slovenských slov — Príspevok ku
            slovníku.
152 s.;
Príspevky k slovenskému slovníku —
            Idioticon.
52 s.;
Haraburdy
(folkloristika). 16 s.
          Bottovu úvahu s názvom
Zemomeria
pretláčame, lebo lapidárne ukazuje
          aj na jeho inú, „nebásnickú“, mernícku činnosť: Najsamprv, keď sa meranie spomína, musíme
          mať pochop o miere. Čo je to teda miera? Miera je nič inšie, ako istá určitá rozsiahlosť,
          ktorou sa druhé neurčité rozsiahlosti skrze prirovnania určujú, alebo merajú. Tak napr.
          siaha je určitá rozsiahlosť, ktorou sa rozsiahlosti čiarne neurčité zmeriavajú. Zase siaha
          štvorhraná je určitá rozsiahlosť, ktorou sa rozsiahlosti plánne zmeriavajú. A výsledok, t.
          j. premeranie sa stane, keď zvieme koľko ráz je tá určitá rozsiahlosť, alebo jednotka
          miery v tejže obsiahnutá. Tak jednotka početná, lenže nepremenná, je „jeden“; jednotka
          miery ale je zmenná (variabl). Môžu merania byť s palcom a nohou, so siahou a milou atď.,
          kde sa t. j. alebo palec, noha, siaha, míla za jednotku miery vezme. Tak tá čiara, v
          ktorej sa siaha dvadsať ráz obsiahla, je dvadsaťsiahová. Najznámejšie miery sú: ríf,
          siaha, noha, palec, čiara, bod.
Keď vzdialenosť dvoch miest bezprostredne zvedieť chceme, to sa stať môže: podľa oka,
          krokom, hlasom, patou, reťazou, cestomerom. Meranie oka sa zakladá na zrovnaní vid-uhlov
          jedného zo statí rozličnej vzdialenosti postavenej; dále na čerstvosti farieb; toto ale
          všetko v rozličných okolnostiach rozličné býva. Preto zdokonalenie okomiery mnoho
          skúsenosti potrebuje, i to len na 1/10 — 1/20 čiastku vzdialenosti previesť možno.
Krok býva rozličný. U vojska 5 krokov robí 2 siahy, u merníkov každý krok pôl siahy.
          Takéto meranie pri povrchových prácach pri menších vzdialenostiach sa ešte dá užiť, bo
          jeho istota jedna 1/30 čiastka diaľky.
Hlas sa rovnospešne z rozličnej diaľky rozlieha, ale nie jednak pri rozličnom počasí.
          V tuhom počasí pri 0° stupňoch teplomera Reaum. 1165 1, pri 13° 1200 1, pri 26° 1235 1 za
          jednu sec. preletí. Stadeto sa i to vidí, že rýchlosť hlasu s teplom pomerne rastie a
          každým stupňom asi 35/13. Keď sa ale meranie má predsavzať, k tomu sa ešte vyhľadáva i
          dobrý časomer, t. j. hodinky, že by sa čas letenia hlasu zmeriť mohol. Vid-uhel je ten
          uhel, ktorý z protivných dvoch krajov dajednej stati pustené čiary v oku robia…“
[
33
]
grošovky
— popevky (dial.)
[
34
]
Rimavská Sobota
[
35
]
Muránska a Rimavská dolina

--- KAPITOLA 3 ---

3. Pavlovi Dobšinskému (18. II. 1851)
v Pešti 18. 2. 1851
[
36
]
Daj Boh dobre, brat Palo! Na čase bolo to ozvatia sa tých Muránskych hôr; bo to vera zle
      chodiť samiemu, bez cesty, chodníčka, horami dolami; no síce som sám nechodil, veď vieš, a sám
      nechodím. To vieš teda, že som tu (aj ja), ale čo tu robíš? Nuž prišiel som starou cestou
      naspäť, aby som sa ešte lepšie rozbehol k skoku na druhý svet — a keď to hovorím, tak
      rozumiem, že som prišiel rigorosa zložiť a nemecky sa učiť. Chcel som síce ešte v jeseň tam
      dakde v Sobote na praxi ostať, ale vraj nemali práce. „No, wer weis wozu das gut ist!“
[
37
]
— Tedy do V. Noci už len chcem zakončiť a potom prídem domov, — a z tade pôjdem
      dade — to je síce dobrý rým, ale neznám, či tak ľahko nájdem klapanciu na moju túžbu. Chcel by
      som už len tam dakde po tých okolitých hoľách-dolách čižmy drať. — Čo si z ohľadu budúcnosti
      trsol, to ešte len bude, alebo len môže byť, alebo i nebude; teda keď to bude skutkom, potom o
      tom. Pri tom pri všetkom ja tože pripomenutô z radu nádejí mojich nevytieram. — Ešte Ti aj to
      mám pripomenúť, že tu tiež bývajú prednášky Slovanskie istým p. Ferencom
[
38
]
tak ako vo Viedni bývali (to vieš, čak, že je perfectum) p. Kollárom
[
39
]
vedenie; len že sme tuná zo štyria začali, tam ale vraj len dvaja chodiť, teda my
      proporcionaliter ešte stáť musíme a stojíme vskutku — hľa pravda matematická. — Ďalej
      hypothesy z postati sveta! — Neviem, čo Ti mám povedať o tom našom prednášateľovi, je človek
      učený, až priučený — vie všetkie slovanskie nárečia dosť dobre, pritom pri všetkom o
      slovanskom sjednotení ako treba, ale predca nemôžem pokojne naň pozerať, lebo podľa chýru vraj
      on má byť psom dvoch dvorov. — Prednášal najsamprv Anatómiu jazykospytnú t. j. hláskoslovia,
      potom tvaroslovia Chémiu a vynahajúc Physiologiu reči t. j. syntax, chytil sa do prednášania
      estetiky asi za nitkou Štúrovou, len že je prednášok jeho stredok, alfa aj omega.
[
40
]
To ego to je vraj terajší beh sveta (aj seba do tohoto sveta rátajúc) — junáctvo,
      cnosť za hranicou sveta? To ego je vraj dvojakô — individualno i ľudskô, ktorých harmónia je
      právom uskutočňovaná. Z prvšieho odvodzuje umelectvo atď. atď. Veď on pritom peknieho tiež
      pohovorí. Pri páde Rímskej vlády hovorí, ako už boli tí slávni bohovia samými ich ctitelí
      vysmiati, takže neostalo Rímu nič viac svatieho, keď obkľúčený tou prázdnotou (bezbožnosťou)
      nešťastne živoril: vtedy roznosený musel byť národý cudzími. Pri tomto páde ale nespomenie
      svet terajší, ktorý tak veľkú podobnosť má s tamtým. To je ozaj hroznô len čudovať sa na
      týchto ľudí, ktorí štestia rozumom jedine dosiahnuť myslia. — Jedno zvláštno dielko som čítal
      o Starožitnosťach Slovanských od jedného Poliaka vydanô, ktorieho motto je: Fuimus Troës.
[
41
]
Menovite Aeneasov hrobový kameň opisuje, vlastne jeho nápis, ktorý sa vraj 846 v
      Itálii našiel a z tohoto zaviera, že Aeneas bol Slovan a Trója Slovanská! Keď ho človek číta,
      naozaj pri jeho smelosti sa ako musí aj zasmiať na tom odvodzuvaní od Adama. Kollár tiež má
      teraz vydať Starožitnosti Slovanskie z Itálie.
[
42
]
O básňach Hollého sa ešte len budem dozvedať, ktorie ale ťažko budú u Knih-Kupcov,
      bo tí nič nechcú počuť o Slovanskom.
[
43
]
Už som Ti teda odpovedal asi na to, čo robím (čo nerobím, Ti o tom netreba, ačak, správy),
      ale Ti ešte poviem aj kde chodievam: do školy, do kaviarni, domov, do Univerzity
      Medicinerskej, do Polytechnicum, lebo sa to človek len zunuje pri tých kopách nekonečne malých
      koľkostí a radoch bezkonečných vyššej Mathesi,
[
44
]
z ktorých môže stohy bez konca kraja naklásť, a predsa sa ich suma ani po
      mikroskope nevidí. Čo sa týče nekonečnosti a neohraničnosti mi hu najlepšie poznať môžeme pri
      všetkom tom, že je naša veda tak určitá. Pri tom sa Ti hrávam šach s malým Šefrankom, ktorý Ťa
      tiež spomína a teraz pozdravuje.
Čechovi
[
45
]
som nedávno písal pozdravenia, ale odpoveď nedostávam. — Čo pýtaš odomňa adressy Čajaka?
[
46
]
ja neznám o ňom — ten tiež zle kalkuluje, keď myslí, že vo Viedni ľahšie nájsť
      dakoho ako v Pešti. Ostatne mu len píš prosto na Polytechnicum abzugeben.
Šípka Ti písal Šefrankovi,
[
47
]
že chce prísť sem službu si vraj hľadať, v dobrô mesto, ten tiež vie povesti.
      Ináče sa mu tiež zberám písať, ale ešte neviem čo.
In parentesi
[
48
]
som bol voňahdy na „Zábave Slovenskej“ — škoda že v tej sále tiež nebola ta
      cedulka prilepená, ináče neviem ako by bola mohla byť Slovenská. To mešťanstvo pešťansko
      slovenskô, či ho ako pozvať, je ver velmi rozkmásanô, rozšklbanô, veru by sa ho zišlo kus
      splátať dovedna, štestia že si kňaza aspoň mohli vyvoliť, s ktorým tiež prišli zo šafla (do)
      šochtara. Vieš, je Podhradský kňazom,
[
49
]
čo bol učiteľom. Kadavieho
[
50
]
vraj volajú či volali do Mikuláša na miesto Makovickieho.
[
51
]
Škoda ho tam dakde nechať v tej Českej.
Lukáč, neviem či ho znáš, odišiel do Bystrici, ale iste pôjde do Krupiny za Burgermeistra,
      len že sa mu ťažko vidí 4 roky medicinerskie zanahať len tak nič po nič, a tam neviem, či bude
      môcť kurovať.
[
52
]
Rád by som zvedel, čo Tisovec robí, či hrávali theatri? či naozaj zložil Daxner úrad a
      mladší čo robí? Pri tom či Dolina žije a ako? Tuto neznám kerú budeš rozumeť, nie Muránsku,
      nie Rimavskú ale Tisovskú u p. D — ra
[
53
]
nahanú nájdenicu atď atď.
Škoda Gálovho dohánu — aj moje dva čomovy
[
54
]
iste grg zlomia keď nám je už monopol za pätami, odkáž mu žeby si držal slovo (s
      pozdravením).
Ostatne pozdravujúc p. Reisovcov,
[
55
]
že ma teší jich rozpomínania sa na mňa — a druhých pozdravujúcich — skladám pero.
Tvoj priateľ, ktorý si tento adress chce čím skôr vidieť:
Herr Herrn J. B. ingenieur
Grünbaum Gasse Nro 266
alebo in Universität Medicini
abzugeben.
[
56
]
Ozaj akože vypálilo s tou odmenou Gemercov,
[
57
]
či veľa prác bolo?
[
36
]
— Štyri strany, 8°.
[
37
]
No ktože ho vie, načo je to dobré (nem.).
[
38
]
J. Ferencz
— významný maďarský slavista chorvátskeho pôvodu, v
          tom čase suplent na katedre slavistiky peštianskej univerzity. Pred revolúciou 1848
          študoval na bratislavskej právnickej akadémii, bol úradným prekladateľom počas trvania
          uhorského snemu a účastníkom veľkonočného výletu bratislavskej slovanskej mládeže k J. M.
          Hurbanovi na Brezovú.
[
39
]
Ján Kollár
(27. 9. 1793 — 24. 1. 1852) bol v tom čase profesorom
          slovanskej archeológie na viedenskej univerzite; zrejme však už vtedy neprednášal, hoci
          oficiálne pre zlý zdravotný stav zastavil prednášky až 13. 1. 1852.
[
40
]
Písané po grécky, t. j. začiatok i koniec.
[
41
]
Autora ani názov diela sa nepodarilo zistiť.
[
42
]
Kollárovo dielo
Staroitalia slavianska
vyšlo až neskôr, v roku
          1853 vo Viedni.
[
43
]
Botto (i Dobšinský) má na mysli zrejme staršie vydanie Hollého
Básní
(štyri zväzky v rokoch 1841 — 1842), lebo ďalšie vydanie s
          názvom
Spisy básnické
vyšlo až roku 1863.
[
44
]
matematiky
[
45
]
Štefan Čech
pochádzal z Tisovca, bol spolužiakom Bottu a
          Dobšinského v Levoči; v tom čase bol stoličným úradníkom v Tisovci a v Rimavskom Brezove;
          neskôr bol správcom pozemkových kníh v Rimavskej Sobote a cirkevným dozorcom v
          Skálniku.
[
46
]
Ján Čajak
(1. 1. 1830 — 4. 2. 1867) bol v tom čase poslucháčom
          teológie vo Viedni.
[
47
]
Pozri predchádzajúce listy.
[
48
]
mimochodom (lat.)
[
49
]
Jozef Podhradský
(19. 5. 1823 — 13. 11. 1915) bol v tom čase po
          Kollárovi ev. farárom slovenského zboru v Pešti.
[
50
]
Ján Kadavý
(7. 4. 1810 — 11. 8. 1883) bol v tom čase ešte v
          Čechách; od 23. 9. 1851 bol učiteľom v Lipt. Mikuláši. Ale pre vtedajšie rozpory v cirkvi
          odchádza roku 1856 do Pravonína neďaleko Vlašimi. V roku 1858 sa vracia ako učiteľ do
          Nemeckej Ľupče v Liptove. Neskôr sa dostane do Martina.
[
51
]
Ján Drahotín Makovický
(1818 — 1884) odišiel z učiteľského miesta
          v Mikuláši za ev. farára do Ružomberka a tu ostal až do smrti.
[
52
]
Andrej Lukáč
pochádzal z Kysuckého Nového Mesta; roku 1848 ako
          medik a viedenský legionár bol s posolstvom Štúra a Hurbana v Gemeri a za to bol uväznený;
          v tom čase bol naozaj vymenovaný za exponovaného slúžneho a mešťanostu v Krupine.
[
53
]
Rozumej Daxnera. Starší Daxner bol Štefanov brat Juraj, dovtedy vo funkcii
          slúžneho.
[
54
]
balíčky (z maď. csomag — balík); štítnický tabak bol vtedy veľmi vychýrený
[
55
]
Dobšinský bol vtedy ešte stále tajomníkom administrátora superintendencie v Revúcej
          Samuela Reussa. Botto má na mysli aj troch Samuelových synov: lekára Gustáva, inžiniera
          Júliusa a farára Ľudovíta. Reussovci sa stali v slovenskej kultúre známymi najmä ako
          priekopníci folklórnych zápisov.
[
56
]
Bottova peštianska adresa — Ulica Zeleného stromu 266, alebo v lekárskej univerzite
          podať k rukám
[
57
]
Spomínané „odmeny Gemercov“ a o aké práce šlo, sa nepodarilo zistiť.

--- KAPITOLA 4 ---

4. Pavlovi Dobšinskému (16. III. 1851)
v Pešti dňa 16/3 851
[
58
]
Daj Boh, čo nám treba, brat Palo. Tebe Fara i Mara a mne jedna celá Planeta na merania;
      Slnce zato nepripomínam bo sa obávam, že tam v tej jeho svetlosti naše nedokonalie svetielka a
      znaky neobstoja. Nuž ale nič to za to, my čo vieme, to stojí sensu latissimo, a aspoň vieme
      wie, was,
[
59
]
ale Vy, Vy čo viete? — tú najvätšú múdrosť filosofov, viete to: že nič neviete. No
      ale nič to preto, príde leto — ale najskôr predca len jar a máj a tak leto. Hej jar, jar! ja
      som jej už videl nebožkej prvô dietko slabô malô ale na nebo udanô, a radujem sa v jej náručí,
      ale Vy, Vy! Stobohov do Vás: ešte sa u Vás ani len neukázala, už zbroje na ňu hotujete; no nie
      potom čudo, keď tak ostýchavo, pomaly k vám príde; lebo ktože by sa teraz zbroja nemal báť. A
      tie milie šnepy
[
60
]
už skôr času šanujem, to peknô peria ver vykazíte! Keď už potom na to nevedia
      porcie nametať, — za každô vystrelenia jedniho šnepa — veď by ste sa vy zariekli
      nebeckô-nemeckô ftáctvo strieľať. Medzitým ich len plašte, plašte do nás, azdaj trafia na
      milosrdnejších ľudí. Samice môžte biť, tých dosť jesto, len samcom pardon. (Pozn. Gallerie
      Peštian.) Z pstruhov že tiež i pre mňa ešte nahajte, bo ináče zle bude.
Tu je to predca inakší svet ako u Vás, nie za to že by som sa chválil ako Ty ale — ale —
      naozaj! Od časov monopolských (alebo predpotopných) tu nevidíš šviháka po ulici kúriť, to je
      zaprenia seba, to je historický skutok, aký sa ani v revolúcii nestal, či je to z čistieho
      presvedčenia seba (alebo vrecka) o tom s nikým neidem za vlasy. Ja sa medzitým z tých hercov
      radu so spustenýma očima vynímať musím; ale som ja tomu nie príčina, hiba ten Galov dohán.
      Stobohov doň!
Pán Dunaj, keď som mu Tvoje poníženô pozdravenia zaniesol, povedal že nezná od koho má to
      štestia! Nuž reku od Toho obšitoša, no potom si Ti zasmrkne a čelo pošuchne — „aha! ja, ja —
      no es freit mich! — Ej, der Rebellant der!“ — etc.
[
61
]
Ale to Ti ani opísať neviem, bol by si to musel sám tú scénu vidieť! Bol by si
      videl ako sa to s veľkými pány čerešne jedia.
Ostatne (to len copula) ja sa dobre mám len že som ešte viac neurobil od O/O. Nenazdaj sa,
      že je to nič, alebo jedno, to je dač; takôto sigillum aj páni candidáti nosiť môžu. Najviac sa
      s nekonečne malými koľkosťmi (alebo ničím?) zaoberám, no ale za to mám dosť práci aj s
      konkrétnymi (keď sa cedule tak môžu menovať), ako s positívnymi, tak s negatívnymi. Tieto dva
      spôsoby mi najhustejšie prichodia; devisia 0a = 0 v takomto asi obleku; multiplikatia už patrí
      do Zoologii. Z tohoto zo všetkieho Ti len tú pravdu matematickú chcem vysvetliť, že u mňa zo 2
      nemôže 3 byť (ako inde býva), preto Mickievičove Poézie si potom ta ďalej naháme. — Za toto sa
      ale, brat Palo, nenazdaj, že som ja už taký sapramentský prozaik, ja za to tu i tu ešte
      Jánošíkove krpce vystruhujem.
[
62
]
Ej ľaľa, ale ste Vy ozaj (no tu treba prepýtať) psi, keď Vy to tak za tými šimí
[
63
]
a čiernymi očkami chodíte. No ale tak Vám treba, tristo bohov do Vás — už ste na
      lepe. U nás i v tomto ohľade inak ide. My sme pred včerom práve s jedným mojím kamarátom
      Bendem (výminka z Maďarov, nie beťár, nie lump) zašli do Orciho záhrady, ačpráve ešte ani tam
      kvety nekvitnú, no ale nás za to príroda doma nezatvorí — tak teda keď sme ta prišli, sadli
      sme si pod dva vysokie starie topole na jednu práchnivú lavičku a tam sme ten hrozný sľub
      urobili, že kým tie topole nevytnú zatiaľ my za ženami pozerať nebudeme, t. j. zostaneme len
      diváci stavu manželskieho. Či je to nie romanticko-historický skutok tiež. Kreslíme tiež t. j.
      on zvätša fresca rozličnie; celie kopy ich už máme.
Smiať sa treba zo sveta kým sa nám on nesmeje, alebo keď sa nám už dosť nachichotal — oko
      za oko. Ako voňahdy jeden „Lauspub“
[
64
]
ako je jeho poctivô meno, išiel cez najkrajšú Vacovskú ulicu, upískaný slameník na
      hlave a zastane si s celou flegmou pred jedným domom, kde sa z prvieho poschodia extra fein
      (keď fein poviem, to rozumiem nobel) dámy už jako z nebeckého kráľovstva dívali — a urobí jim
      s oboma pesťami jeden posunok bozku. To je vic
[
65
]
atď. atď. Mohol by som Ti kopu takýchto pier Dunajských nafúkať, ale myslím že už
      dosť. Len to jedno ešte spomenutia zasluhuje, ako sa Maďarská strana chvastá a teší s tou
      Londýnskou besedou,
[
66
]
kde sa vraj v dôstojenstve ukázal padlý ich národ. — A nádejou ožívajú skrze to,
      že Anglická sa vyslovila podporovať Europejskú respubliku.
Voňahdy sme boli takí šťastní p. Srenku
[
67
]
za pár dní u seba držať, išiel neborák! do Štiavnice k Šuhajdovi
[
68
]
za suplenta. Boli sme sa raz dohovorili o slobodách cirkve, že ako ich je nehodná
      (cirkev ev. rozumej) a naproti akô je to dobrô usporiadania v kat. cirkvi, kde kňaza cirkev
      nevolí; ale týmto potvrdiac svoje renomé (v akom stál) sme sa račej potom o medveďoch začali
      zhovárať, zastupivši moju rolu môj spoluobyvateľ Fleicher, ktorému to znamenite ide.
Šípku sme nevyčkali, ani asnáď nepríde, bo mu voňahdy Šefranka písal a ja som mu tiež
      kartičku podhodil — ktorá je celky odporná pozvacej cedulky, akie ste Vy asnáď z Tisovca
      dostali.
Lukáč odišiel pred dvoma týdni za Burgermeistra do Krupiny — neznám ale či ho poznáš, no
      ale i to predca novina zbrusu nová.
O Vozárovej
[
69
]
smrti som sa ešte málo dozvedel, čo mi je veľmi ľúto. No ale toto ani spomenúť, bo
      ja veriť nemôžem, že zomrel, ale ho všade vyzerám medzi tými rozmanitými tvárami ľudu. To sa
      mi ešte hiba raz za mojou matkou dlho,
[
70
]
ale dlho tak videlo. — Z jeho poetických kusov som bol prečítal zopár, ktorie ale
      takie boli ako jeho život — nedokončenie. — —
Straku
[
71
]
s Čajakom hiba za nohy zviazať a obesiť, bo tí dáko nič nepíšu, no veď jim ani ja
      nebudem, hiba keď šťastlive moje veci skončím. Ozaj mám Ti povedať kedy Ťa za kečku chytím,
      hja braček, preži len ešte pol druha mesiaca, kým si pomyslím pre akú príčinu. Naozaj prídem
      vtedy domov, lež možná vec že si vezmem i tú smelosť tú paňú Revúcu navštíviť, skôr ako Váš Kohút
[
72
]
ešte zaspieva. — Daxnerovi asnáď nebudem písať teraz, len už potom si sám list
      zanesiem okolo V. Noci.
Rád by som videl i vedel plán tých škôl, ktorie by boli na čase, keby peniaze boli vo
      vreckoch. No ale čas spraví čo chvíľka nevládze.
Ja Ti nečítam teraz žiadne noviny, to je mathematická politika — ale Pokladnicu len musím
      vidieť čo to tam za piesnička, ale mu vsadím fiškálsku actiu na grg tomu p. Lichardovi.
[
73
]
S týmto Šefrankom sa hrávame na šach, čo Ti to tento lístok posiela. Psisko, lepši sa vie,
      ako ja.
O Hollieho básňach sa zitra doviem, dobrú správu Ti poznačím krížikom a planú nullou, tak
      i pri onomatológii.
[
74
]
A tak keď sa s povýšeným hlasom poďakujem na mňa sa rozpomínajúcim priateľom, im moje
      pozdravenia opetujúc — ľahne spať na novej hospode Tvoj priateľ
J. Botto
Poznamenania budúcne.
[
75
]
[
58
]
— Štyri strany, 8°.
[
59
]
Ako, čo? (nem.), zmysel latinský (lat.)
[
60
]
sluky (nem.)
[
61
]
Aha! áno, áno — no to ma teší — ej, ten burič, ten, atď. (nem., lat.). Botto tu naráža
          na Dobšinského „honvédske“ účinkovanie v rokoch 1848/49.
[
62
]
Pri zápise o Mickiewiczových básňach sa Botto prezradil, že ho stále drží myšlienka na
          báseň o Jánošíkovi — prvý dotyk s témou
„Pieseň Jánošíkova“
je známy
          ešte z jeho levočského štúdia.
[
63
]
Sivé (nem.), v tomto odseku listu treba upozorniť na Bottov spoločný záväzok s
          kamarátom — maliarom Bendem — že sa nebudú ženiť. No nielen preto ostal Botto až do smrti
          starým mládencom.
[
64
]
všivák (nem.)
[
65
]
vtip (nem.)
[
66
]
Bottova narážka na akcie porazenej kossuthovskej emigrácie v zahraničí.
[
67
]
Jozef Srenka
(Srnka; 1808 — 1885) pochádzal z Lipt. Mikuláša;
          študoval v Kežmarku a v Prešove, neskôr bol profesorom ev. kolégia v Prešove.
[
68
]
Ľudovít Šuhajda
(1806 — 1872) — profesor na štiavnickom ev.
          lýceu
[
69
]
Samo Vozár
(3. 4. 1823 — 5. 12. 1850) sa narodil, žil i zomrel v
          Hrachove, ktoré len potok Rimava oddeľoval od Bottovho Vyšného Skálnika. Jeho dielo bolo
          knižne publikované až roku 1967.
[
70
]
Bottova matka Katarína, rod. Gajdáčová-Cabanová, zomrela 2. januára 1842. Botto na ňu
          v súvise s Vozárovou smrťou spomína veľmi precítene po viac ako deviatich rokoch.
[
71
]
Ján Miloslav Straka
(10. 1. 1825 — 3. 7. 1853) tiež pochádzal z
          blízkeho Hrachova; v čase vzniku listu študoval medicínu vo Viedni (Ján Čajak tam študoval
          teológiu). Strakovu tvorbu, najmä humoristické verše, sme sprístupnili tlačou až roku
          1981.
[
72
]
T. j. vrch nad Revúcou, kde vtedy žil adresát; súčasne však, synonymne, aj parafráza
          známej výpovede z Novej zmluvy.
[
73
]
Daniel Lichard
(17. 1. 1812 — 17. 11. 1882) práve vtedy vydal
          piaty zväzok
Domovej pokladnice
, kalendára na rok 1851, a tu v
          oddieli XII.
Básnická záhradka — Pesničky slovenských bojovníkov
—
          ako č. 11 na s. 249 — 250 vyšla pod názvom
„Prísaha Slováka — púvodce J.
            B.“
Bottova ponáška na Petöfiho
Talpra, Magyar:
Hor’ sa,
          Slovák, čuj otčinu! V liste sa Botto rozčuľuje zrejme preto, lebo na uverejnenie piesne,
          ktorá v roku 1848 kolovala v rukopise a ktorú maďarská polícia zhabala, ako autor nedal
          súhlas. Botto sa však možno rozčúlil na Licharda aj preto, že pri uverejnení piesne
          prehodili v tlači poznámku o autorstve pod čiaru tak, že Bottovo autorstvo je pri inej
          piesni s inc.
Hor sa!
(Rizner v
Bibliografii I
,
          s. 187 pripísal obe piesne Bottovi). Dobšinského list, v ktorom mu tento zrejme písal o
          piesni, sa nezachoval.
[
74
]
Na okraji listu je dodnes viditeľný vyrytý krížik — to znamená, že sa Bottovi asi
          podarilo pre Dobšinského zohnať Hollého básne i nejakú odbornú publikáciu.
[
75
]
Vtipná štylizácia záveru listu podľa dobovej redakčnej praxe.
— O Bottovom pobyte v Pešti sa dozvedáme aj z listov Gustáva Adolfa Šefranku P.
          Dobšinskému: „Dosť príkro by mi bolo padlo prerúbať sa pres tie nesnádze, keby som hneď
          spočiatku nebol našiel jednu dobrú dušu v Jankovi Bottovi. Iba tomu ďakovať môžem, že sa
          mi už až posiaľ nespríkrila celkom Pešť“ (15. 3. 1851). „Ešte mi posiaľ len bolo dobre,
          kým Botto Janko tu bol, lebo mi predsa len dakedy moje povinnosti dopustili k nemu sa
          prísť rozdúchať, ale teraz mi bude nebárs. Veď mi sľúbil Janko Botto, že ma počastuje
          lístkom tu i tu, teda sa len na to spolieham… bezpochyby sa už s Bottom nezídem, lebo on,
          zakým ja prídem, odíde“ (11. 4. 1851). Dozvuky ich stretnutí sú ešte aj po viacerých
          rokoch — 17. 2. 1856 píše Šefranka zo Szolnoku: „S Bottom si dopisuješ? Aj tomu povedz, že
          by mi belasé okuliare poslal, čo mi z Pešti odviedol, lebo že sám prídem s executiou po
          ne“ (LAMS, M 14 E 26). Podobne sa u Dobšinského o Bottovi informuje Ján Kmeť: „Je už Botto
          doma? Šefranka mi písal, že sa po tieto dni zberal — pozdrav ho“ (Levoča 6. 6. 1851, M 14
          C 21a). Samo Šípka tiež vtedy píše Dobšinskému: „Janka Bottu pozdrav srdečne a povedz mu,
          že za jeho lístok, čo mi bol z Pešti odoslal, mu ďakujem. Nech mi píše — veď by mu ja tiež
          písal, ale neviem, kde je, čo je a ako by ho mal po pošte poslať. Na Janka Bottu zvlášte a
          na Teba, Pauko môj, sa najlepšie viem rozpamätať, lebo som Vás mal rád a veru Vás mám rád
          ako dobrých šuhajov a súcich do sveta“ (b. d., 1851, M 14 E 27). V inom len dodatočne
          teraz vo variach LAMS identifikovanom liste z Martina 9. 7. 1851 spomína: „Až pôjdete do
          toho Liptova s Jankom, odpíšte mi; možno že by som sa aj ja dal tam najať s Vami.“ Táto
          liptovská cesta v lete 1851 sa zrejme uskutočnila, lebo v neskorších listoch s odstupom
          rokov na ňu spomína Botto i Dobšinský.

--- KAPITOLA 5 ---

5. Pavlovi Dobšinskému (4. I. 1852)
vo V. Skálniku dňa 4/1 852
[
76
]
Palo môj, Palo! Kdeže si — ako sa máš? — už som Ťa dávno nevidel. Ktozná kelko si už
      theatrov vyhral či prehral? Všetko sa mi tak vidí až ako hráš v tej Tvojej nemeckej uniforme
      dákeho zamilovanca. Ja Ťa len túžim a túžim skutočne vidieť na tom divadle, len zahvizdni,
      naraz tridcať potokov a sto vrchov premizne pod mojima nohami — a vtedy „sláva mu“ a
      tlapčikovaňú niet konca. Predešlieho roku som Ťa chcel navštíviť, že vedno pochováme starý rok
      a o novo narodzenom zasnívame; ale vôľa nedošla v skutok. Na Hrušove som Silvestrov večer
      preslávil, vlastne prespal — a sen mi otvoril bránu do novieho roku. Tak ti tu len chodím,
      pochádzam po horách po dolách. Sám neviem ako a kade, — naraz prídem do jednej chyži, kde veľa
      tvári aristokratických dumalo okolo jedneho — ako oltára — a na ňom sedel s húžvou poviazanými
      krídlami; jeden z tých pánov mu obzerá dlhie pazúre a krúti hlavou — iste pozerá do ktorieho
      rádca ptákov náleží a vtom, kým by bol svoje skúmania dokončil, — šiel som ďalej — až, až do
      samieho života, kde sa zvonilo na deň. A Tebe že sa čo snilo? či si mal bibliu pod hlavou? veď
      že mi už len rozprávaj dačo, Ty obšitoš. — Počkaj len či ešte aj ja tým nebudem, veď vraj už
      pani regrutacia
[
77
]
zvoláva chlapcov na krvavú kašu — ale na čo to, veď už bravy poklanie, či to len
      pre uctenia — no bozkávam ruku.
Ozaj, či sa Ti už vrátil ten kočiš a či nestratil poďakovanie? — Odpusť, že som len tak
      ušiel. Bo naozaj veľa trpelivosti bolo potrebnô v tom stisku a ani za mak som nemohol vedieť,
      či z toho dráma vykvitnúť, boli to zjavy ktorie celky na koniec smutnohry ukazovali a ja teraz
      smutnohry nebárs rád. — To je infamnosť.
Na Husinej som dopočul potom čo som tušil. Ach, tak sa mi zdá predca že tento convent k
      nemalým prevratom dopomôže, keď len z oboch strán nebude chybieť energie. Panstvo v týchto
      veciach náboženských má ciele národnie a vidí tiež naproti. Teraz sa mnozí vyslovujú prestáť
      na stránku Kalvinov račej, lež aby vraj panslávov proti sebe chovali.
[
78
]
To reku dobre. Kto zná čomu je to dobrô. — Z Husinej ma transportuvali na Šídske
      kopce, kde sme pres jäseň sensu stricto
[
79
]
ležali. Z tade potom nás čas do Oždian
[
80
]
zaniesol (ale že sme Ti leteli) a tu sa Ti maľúvajú svety a jedným pohnutím ruky
      sa oddelenie zeme od vôd a keď sa takto všetko stvorí v deň siedmy sa povie: i všetko je
      dobre! — Tak idú dni a tak idú týdne. Teraz som Ti na sviatkach doma a preto Ti zo Skálnika
      píšem, či vieš? Doma je aj Janko Straka z Viedni,
[
81
]
ktorý Vás pozdravuje všetkých (aspoň by Vás iste bol, keby vedel, že Ti píšem). A
      tak aj ja Ťa a Vás pozdravujúc zostávam tam, kde prvej
Tvoj J. Botto
Dlžobu Ti potom na jar pošlem. A Ty Nitru?!
[
82
]
[
76
]
— Dve strany, 8°.
[
77
]
Vojenské odvody: Botto vtipne naráža na porevolučnú situáciu cez obraz dedinských
          predvianočných „zakáľačiek“: „veď už bravy poklanie…“
[
78
]
Dobová maďarónska tendencia vytvoriť v Uhorsku jednotnú protestantskú cirkev z
          evanjelikov augsburgského (— Slováci) a helvétskeho (— Maďari) vyznania, v ktorej by
          dominovali tí druhí. Proti tomu sa už pred revolúciou vehementne postavil J. M. Hurban v
          spise
Unia, čili spojení lutheránů s kalvíny v Uhrách
, Budín 1843,
          ako aj neskoršie v polemikách okolo tohto háklivého národného problému.
[
79
]
v stiesnenom pocite (lat.)
[
80
]
Ožďany, Husiná, Šíd
— obec v Malohonte, v chotároch ktorých vtedy
          Botto vykonával zememeračskú prax
[
81
]
Ján Straka bol vtedy — ako viedenský medik — na prázdninách v blízkom Hrachove.
[
82
]
Dobšinský mal zrejme Bottovi poslať jeden zo štyroch starších ročníkov almanachu, lebo
          piaty ročník
Nitry
vyšiel až roku 1853.

--- KAPITOLA 6 ---

6. Pavlovi Dobšinskému (21. IV. 1853)
V St. Martine 21/4 853
[
83
]
Pán Kaplán! Z milosti božej a s povolením pána môjho si za povinnosť kladiem Vám moju
      najúprimnejšiu a najponíženejšiu poklonu robiť týmto mojím písmom jedným razom, takže sa aj
      osmeľujem v mojej chatrnej osobe nižepodpísaného Vysoko Učeniemu pánovi predstaviť. Diviť sa
      hádam nebudete nad mojou podobou (som štvernohý síce, ale to nič neobyčajnô medzi ľuďmi)
[
84
]
— keď ste len kus očuli a poznali ducha terajšieho veku, ktorý divy a zázraky
      robí: mŕtvu hmotu oživuje, oduševňuje; naproti z ľudí ako z deravých hrnkov von kypí. (Toto má
      byť hysteron
[
85
]
profesor: teda je). — Nová forma treba duchu novozrodeniemu. Ale odpusťte, že si
      dovoľujem tak pred Vašou Vysoko učenosťou rozumovať, darmo je my sme tiež nie dokonalejší ako
      ľudia ktorí sa s novým klobúčkom tiež radi ukloňkujú. — Ach, keby som len mal to štestia
      osobne poklonu moju zdvorilú urobiť — a trochu sa po tom Vašom meste obzreť — a účastným sa
      stať vo Vašich Tanečných zábavách — a trochu zažiť tých milých prechádzok po okrasných
      uliciach Venécie.
[
86
]
S touto túžbou a žiadosťou preplnený mám to štestia sa všetkým pánom a paniam
      Slávneho mesta porúčať Váš (odpusťte, že Vás za nos vodím) teda: Váš ponížený, t. j.
      najponíženejší slúžebník Table moving
[
87
]
JB
Teda keď som takto mal štestia moje osobnie záležitosti zakončiť: si za povinnosť pokladám
      ešte i o mojom alter ego-vi Vašnostinmu priateľovi kelkú-telkú správu dať. Do Bystrice prišiel
      po mnohom z briežku do briežku tou istou cestou skade aj druhí ľudia. V Bystrici prenocuval po
      slepiačky u Rakov a na druhý deň poobede už ho tiahli p. Lilgeho kone vlastne ich, lebo aj on
      tam bol — nuž ale len hlavnie veci. Tie dobrie zvieratá nezastali hiba v jednom ambite Martina
      mesta, kde sa ako obyčajne títo dvaja páni od nich odobrali a išli hore kde seno býva t. j. na
      poschodia. Tuná On nemal dlho pokoja bo hneď prišli principálove
[
88
]
kone aj s ním a dostavili Jich do Valče, na koreň turčianskych šefraníkov a
      peknieho pohlavia. Tam jedol a pil atď. za mesiac asi a teraz to istô robí v Martine. Dakedy
      si aj zasadne s viacej pánmi do reťaze a oduševňuje tiež kamarátov mojich s prospechom,
      obzvlášte ale tuná musím pripomenúť aj istieho bývalieho Šípku ako veľa electro-galvanizmu
      majúceho — ten pracuje zdarile obzvlášte kde sa pohlavia pomieša. To sotva sa posadí už sa
      celá společnosť krutí — teda aj stolík
[
89
]
…
V mene JBtu váš ponížený slúžebník ešte raz
Table moving JB
(Dokončenia budúcne)
[
90
]
[
83
]
— Dve strany, 8°.
— St. Martin — Bottova skratka z maď. Szent (svätý).
[
84
]
Vtipný Bottov list s použitím kresby (nezachovala sa, ale z kontextu vyplýva, že šlo o
          „čtvernohého“ koňa) a vlastne písaný aj v mene — koňa!
[
85
]
Ťažko čitateľné slovo.
[
86
]
Rozumej: Brezna; dobový názov predmestia v Brezne — Benátky; iné breznianske
          predmestie sa volalo — Burgundia. Dobšinský bol v tom čase už kaplánom po boku
          breznianskeho farára a administrátora Preddunajskej superintendencie Jána Chalupku
          (Dobšinský sem prešiel po krátkom intermezze trnavského pobytu, kde bol po smrti Dohnányho
          spoluredaktorom Hurbanových
Slovenských pohľadov
do ich posledného
          čísla 31. augusta 1852).
[
87
]
Doslova: dojemný stôl (angl.); v rámci žartovnej nôty celého tohto listu s náznakom
          špiritistických seansí „hovoriaceho“ stola.
[
88
]
Bottovým principálom v tom čase bol privátny zememeračský podnikateľ František Filo,
          ktorý býval v turčianskej dedine Valča pri Kláštore pod Znievom. Na prvom valnom
          zhromaždení Matice slovenskej roku 1863 bol zvolený za účtovníka MS. Botto uňho pracoval
          ako inžiniersky adjunkt — zachovalo sa Filovo pozvanie pre Bottu zo 16. 2. 1853, ktoré
          sprostredkoval Ján Francisci: v liste Bottovi 20. 2. 1853 píše, že v Banskej Bystrici
          nieto preňho momentálne vhodné miesto, ale že už hovoril o ňom s Filom vo Valči a
          odporúčal ho do Turca.
[
90
]
Vtipná štylizácia záveru listu podľa redakčnej praxe.

--- KAPITOLA 7 ---

7. Pavlovi Dobšinskému (4. VII. 1853)
v St. Martine 4/7 853
[
91
]
Pán Kaplán! Nechže sa neráča mrzeť že som sa dosiaľ tak skúpo k Nim
[
92
]
mal — veď Jim už teraz nakladiem kopu. Braček, bohuprisám! už Ti neviem ani písať
      ani hovoriť — hiba kliať a to po maďarsky, keď to čert slýchal takieto časy. Práve som
      nadurený spola reteriruval
[
93
]
nie prvý ani asnáď ostatný raz, keď ma Tvoja bulla
[
94
]
zastihla a rozpomienkami tak zatiahla moju pustú oblohu jako oblakami to
      Turčiansko nebo zastretô je. Nuž teda kým sa vyjasní budem blúdiť okom mojim po tých oblakoch
      ako ten Fex ins Eteck
[
95
]
podoprený obidvoma rukami na holej stráni. — Keď ma chceš teda vidieť predstav si
      ma. Oddal som sa na márnosť — haroval
[
96
]
som, ale už teraz keď nieto nádeja, môže neprísť Piťo,
[
97
]
môže sa Ráchel so zlatovým (c. m.) vínom skryť, môže traficant grošovie Cabanos
      cigary a Seraglii tabak naspäť do Hainburgu
[
98
]
poslať — adieu!
[
99
]
už mi teraz dobrá muzika hučania víchrov, dobrô víno mutná voda, dobrý dohán comis
      trafica z rumírovanej poslednej gemerskej (vlastne zvolenskej, pardon) faječky. Sic transit
      gloria mundi.
[
100
]
No nech že ma už teraz majú páni Turčania za Róža Sandora,
[
101
]
keď ma predtým zaň držali. In parenthesi, to Ti je šak smiešno s týmito ľuďmi.
      Dievčatá zase tunajšie si nevedia čo o mne pomyslieť, keď jim do úšok lásku nešopcem, ba práve
      keď sa vraj ani neukážem. Začali si myslieť, že som pyšný; na to som s najneladnejšou pár slov
      hovoril, už zase neznali, kto som; potom začnú, že sa ženírujem, ja poviem zopár frázov
      dolnozemských, a zase sú na ľade. — Najlepšie vie s nimi obchodiť Ďuro Hodža,
[
102
]
to Ti je ešte taký šiarkan ako bol v Levoči s jeho nečaknými nápadmi a výrazmi, to
      je do popuku a jeho milostnie výrazy jim tiež dobre šmakujú — nedávno jednej povie s tou
      najvätšou úprimnosťou: ale oni sa len Xantipička!
[
103
]
A ten Samo
[
104
]
je zas tomuto odpor; ten zase galalt hejsek
[
105
]
by bol býval, keby mu istá nebola výrečnosť odobrala; teraz je ale just taký ako
      by bol zamilovaný. Keby si ho videl, tá poetická melanchólia ak sa mu pristane. Chudáka, ja ho
      šanujem, že je tak tuho prilepený. Veľmi sa slabým pred svojou milou ukázal a tá už k nemu
      predešlej náchylnosti neukazuje, keď ho má vždy ako tôňu pred sebou. Ja som ho tu i tu
      napepril a on hu
[
106
]
potom vraj z jej chladnosti vykarhal. — No ale takieto disinteressatné pletky
      spomínať! — to sa až sám na sebe divím. Teda len Ti to povedám Samo by sa chcel ženiť, ale
      ako? — Ale že mu nepovedz, hej! — V ohľade národnom Ti je tu tiež divný svet. Tí, ktorí
      hovoria, že sú Slováci a takými dosiaľ aj boli, sa nie; tí, čo hovoria, že sú nie — sa. Kramár
[
107
]
to je dobrý chlapík ináče, ale už vraj lenivie alebo chladne úrečnejšie. Kňaz sa
      privátnym životom stal Anti (?).
[
108
]
Učiteľ ako učiteľ
[
109
]
— ináče kam vietor. Lilge vagabundus.
[
110
]
Mešťania ani sami nevedia čo sa. Kotro kä šva ak.
[
111
]
Život je tu tiež teda bez života. Akô je teraz toto centrum Turca, taký je celý.
      Už nahúklo síce aj Nemcov drahne, vari sa scivisuje.
[
112
]
Píšeš mi o Šulekovom comendovaní
[
113
]
— áno, to by bolo dobre, na teraz je len pekne — o tom som dostal od neho lístok.
      Na jaseň sa budem tam, aspoň myslím, osobne hlásiť. — No a teraz sa mi maj, polievka na stole,
      po poludní kolky alebo Schakspearove divadlá.
[
114
]
Odpíš mi, či Ti dosť bola tá kopa.
Priateľov pozdrav J Botto
[
91
]
— Dve strany, 8°.
[
92
]
Bottovo žartovné onikanie (ináč typické pre turčiansku pospolitosť skoro až do
          súčasnosti).
[
93
]
udržoval (lat.)
[
94
]
List (lat.); Dobšinského list sa nezachoval.
[
95
]
Asi dobový mernícky prístroj.
[
96
]
čakal som (nem.)
[
97
]
Jozef Piťo
(1800 — 1886) — už vtedy známy primáš — huslista
          cigánskej kapely z Liptova; neskôr sa stal dokonca literárnym hrdinom Vajanského novely
Husľa
[
98
]
Cigary sa vtedy dovážali z nemeckého prístavu Hamburg; Ráchel je krstné meno dobovej
          krčmárky v Martine.
[
99
]
Zbohom (franc.)
[
100
]
Tak minie svetská sláva (lat.).
[
101
]
Rózsa Sándor
(1813 — 1878) — rodák zo Segedína; povestný vodca
          dolnozemských zbojníkov.
[
102
]
Juraj Hodža
(1824 — 1879) — najmladší brat Michala Miloslava z
          Rakše; levočský spolužiak Bottu i Dobšinského; bol okresným notárom a stoličným
          kancelistom v Martine
[
103
]
Xantipa
bola Sokratova manželka a má povesť zlostnej ženy.
          Bottova interpretácia Hodžovho výrazu je založená na paradoxe deminutíva a na jasne
          cítenom inom rozdelení tohto slova.
[
104
]
Samuel Šípka
[
105
]
Vo význame — veľký figliar.
[
106
]
Prepisujeme verne ako Bottovu nárečovú zvláštnosť ortografie.
[
107
]
Martin Kramár bol v Martine učiteľom seniorálnej školy a neskôr profesorom martinského
          gymnázia.
[
108
]
Ťažko čitateľné slovo. Evanjelickým kňazom-seniorom v Martine bol vtedy Jozef
          Horváth.
[
109
]
Učiteľom ľudovej školy v Martine bol vtedy Michal Meličko.
[
110
]
Jozef Jaroslav Lilge pochádzal z Martina a Botto s Dobšinským ho poznali ešte zo
          študentských čias: preto aj štylizácia v liste — „tulák“.
[
111
]
Výrazy z rodného gemerského dialektu Pavla Dobšinského; Botto ich ako štylistické
          osvieženie používa vo viacerých listoch; spisovne: ktorý, kde, čo, ako.
[
112
]
Rozumej: scivilizuje.
[
113
]
Išlo o sprostredkovanie zememeračských prác v Gemeri, lebo miesto v Turci nebolo
          trvalé. August Šulek bol ev. farárom v Ratkovej, kde umrel roku 1890.
[
114
]
Shakespearove drámy čítal Botto asi v nemeckom preklade z knižnice Samuela
          Šípku.

--- KAPITOLA 8 ---

8. Pavlovi Dobšinskému (VII. 1853)
v Sv. Martine
[
115
]
Palo môj, Palo! Čo sa Ti to robí s tými Gemerci! Či ozaj dakto preklial ten kvet Rimavský!
      To je hrúza! jedni zgrmanení padli, druhí skrkošení vädnú — Bože! kelko že z nich dozreje —
      kde a ako?! Práve sme slávili Amálie — pekná společnosť to bola a ja som nebol hádam v mojom
      živote tak dobrej a rozpustenej vôli v kole belohlavia ako vtedy, samiemu mi divno padlo — keď
      zrazu domový pán číta o nešťastnom J S z H. v novinách
[
116
]
— ja som nechcel veriť, ale opis desať ráz prečítaný ma konečne presvedčil. Oj
      Jano, Jano! už sa piaty rôček míňa, čas je pozreť naše skaly, naše pomníky! Kto že z nás
      došiel svojho cieľa? — Oj Ty Ty Ty! — —
Ťažko ťažko to spomínať, ale ešte ťažšie keď človek nemá komu. — Palo Ty si mi podotknul
      len o jeho smrti a akomsi spise — ja neznám o ňom nič, nič, len že je tam. Z domu mi nič
      nepíšu, neznám prečo, od iných nemám skade. Preto Ťa prosím: píš mi všetko, čo znáš o ňom —
      povyzvedaj sa, keď si tam bližšie. — Potom som viac na viac počul od Kisela
[
117
]
o Samovi
[
118
]
o Gustovi Gáberovi
[
119
]
a ješte o jednom z Rožňavy — to je prekliatia! — Dumal som práve o nich, druhá
      společnosť jich spomínala — jeden povie: to bol dobrá, vraj, hlava — a jedna na to zvicovala:
      ba vraj pekná. — Ha! Kobieto puchu marny!
[
120
]
— Z tejto scény som poznal akô je toto pohlavia tu — či to všade. Spomínať bez
      citu, ba práve z pochabej zábavy!
Tak Ti ja to tu trvám ako ich živý pomník a nikto sa dôstojne k jich prachu nezblíži. Či
      to živý žije len so živými? Neznám teda kto žije — možno že som ja len Upior.
[
121
]
— Naozaj divne mi od tých čias celý svet vyzerá! Najviac obcuvania mám len s nimi.
Ďakujem Ti Braček že sa staráš o mňa — už túto jaseň len tu mienim stráviť — u Fillu.
[
122
]
Martin bez toho ťažko aj dokončím teda práce dosť. Keď by len dobrieho času telko
      bolo. Škoda že neprídeš do toho Turca oplývajúceho hmyzom a hnusnými žížalami do nevystátia.
      Škoda podoby!
Braček čo že mi to píšeš o tých prosriednych rúčkach — tá fráza mi je celkom neznáma to
      bude vari Šekspírovská dáka, tak myslím. Apropos teraz Ti čítavam drámy jeho — to Ti je psisko
      vicovatý, vie Ti on i hrubo i tenko že radosť — vie pojať život hrdinov homéricky.
[
123
]
— Samovie to knižky, ale vraj on nečítal, to je človiečik ten Samo,
[
124
]
nerád takô čo čítava a predsa Ti vie román hrať, má vlohy t. j. srdce, ale
      nevyvinutô k vyšším letom. Nedávno sme filosofovali, som sa mu znepáčil, môj Dualism ho vraj
      tak pomútil, že si teraz nevie statočnýho človeka predstaviť vo mne až som sa musel smiať na
      ňom. On sa teraz zase životu theologickiemu oddal, chce sa ospovedať zo svetáckych svojich
      hriechov. Škoda, ten človek že viacej neskúsil a nenapovažoval sveta.
Teraz ab invisci Ťa pozdravuje, t. j. viem že Ťa dá pozdravovať. Pozdrav Fillu,
[
125
]
či sa nežení, — Poloniho,
[
126
]
Fera
[
127
]
a všetkých poctivých (t. j. neženatých) mojich známych
s Bohom Tvoj JB m. p.
[
115
]
— Signatúra 23 A 1, dve strany, formát 8°.
— Botto na liste dátum nenapísal. Jozef Škultéty na list poznačil: „J. Botto
          Dobšinskému. Podľa Dobšinského udania r. 1853 (?)“. Z textu listu vysvitá, že ho písal v
          júli (meno Amálie, ktorú tu Botto spomína, pripadlo podľa dobového kalendára na 10. júl).
          Dešifrovanie mena zo skratky „J S z H“ ako Ján Straka z Hrachova pomohlo definitívne
          spresniť dátum listu na druhú polovicu júla 1853 (teda už bez Škultétyho otáznika).
[
116
]
Ján Straka z Hrachova. Botto má tu na mysli viedenské
Slovenské
            noviny
. V čísle 77 z 5. 7. 1853 priniesli správu: „S úprimným politováním
          připomíname, že jeden z tu meškajícich mladých mužů našich, výborně učený doktorand
          lekářstva J. S. v jakémsi zmatku mysle přešlou neděli násilnou smrt hledal i strašlivým
          způsobem naleznul.“ V čísle 78 zo 7. 7. 1853: „Včera po pol. byl nešťastný rodák náš J. S.
          (z Hrachova, v malohont. st.) u přítomnosti všech kolegů a hojného počtu známych, se všemi
          cirkevními obřady, do vlastního, od kolegů zakoupeného hrobu pochován. Nešťastný mladý muž
          zanechal po sobě vzácnou bibliotheku.“ O udalosti sa dozvedá aj Ján Kmeť v liste
          Dobšinskému z Kubína 23. 7. 1853: „Či nevieš dač istého o našom Jankovi Straka, čo bola
          príčina samovraždy? Škoda takých ľudí! Bože, nepokladaj mu to za hriech!“ (M 14 C
          21a).
[
117
]
Ján Kisel z Bystrice — spolužiak z Levoče, neskôr nadlesný v Sabadke pri Rimavskej
          Sobote
[
118
]
Botto tu má na mysli Sama Rosiara z Tisovca, poslucháča lesníckej akadémie v Banskej
          Štiavnici: „Srdce zápalu plné, ale slabé; roku 1853 v lete našli ho na Dieliku medzi
          Tisovcom a Muráňom cez srdce guľkou prestreleného. Nebodaj z nevôli nad nepodareným
          študovaním a nad nezdarnými domácimi okolnosťami prestrelil sa sám“ (Dobšinský:
Deje Jednoty
, faksimile, s. 134).
[
119
]
Gustáv Gáber z Lovinobane — spolužiak z Levoče; bol úradníkom v Novohrade. Nepodarilo
          sa zistiť bližšie údaje, či sa tiež nepokúsil o samovraždu — tak by aspoň vyplývalo z
          kontextu listu.
[
120
]
Ha! žena, prach márny (poľ.)
[
121
]
Upír (poľ.); asi narážka z Mickiewiczovej poézie.
[
122
]
František Filo
— zememerač vo Valči
[
123
]
Bottova mienka o Shakespearových dramatických schopnostiach je veľmi priliehavá. V
          podobnom zmysle si zaznačil zaujímavé myšlienky o polarizácii historických drám Záborského
          a Shakespeara pri koncipovaní
Čachtickej panej
.
[
124
]
Samo Šípka
[
125
]
Eduard Fillo z Boce
— spolužiak z Levoče; bol učiteľom v
          Brezne
[
126
]
Ján Polóni z Brezna
— spolužiak z Levoče; vtedy i neskôr bol
          mestským úradníkom v Brezne
[
127
]
Mikuláš Štefan Ferienčík
(30. 7. 1825 — 3. 3. 1881) bol vtedy až
          do roku 1860 adjunktom slúžnovského úradu v Brezne. Neskôr bol redaktorom
Pešťbudínskych vedomostí
,
Národného hlásnika
a
          dosť plodným prozaikom. Oženil sa 2. 2. 1857 s Brezňankou Relkou Tibelyovou.

--- KAPITOLA 9 ---

9. Pavlovi Dobšinskému (30. X. 1853)
v Sv. Martine 30/10
[
128
]
Palo môj. Nemrz sa že som sa Ti až dosiaľ neohlásil, boli to moje práce najviac na
      príčine. Teraz ale keď som už každý kútik martinskieho chotára na papier položil, som hotový
      na odpoveď. Braček pekne Ti to bolo z tých Martinských holí pozerať na ten ráj nízky — naozaj
      dávna moja milá zas sa zhovárala so mnou a srdce moje znovu omladila čarovnou mocou svojou a
      ja zase rozumiem jej nemej tichote i jej vzdychaniam vetrovým, rozumiem jej mŕtvej kráse. —
      Veľa som sa nahľadel, veľa som aj videl. A to divnô, keď som Ti dolu zišiel, nevedel som Ti
      rovno pozerať, zrak privyknutý z výšin hôr hladeť na doly zostal dlho nepremenný, pokým ho
      hnusný kal zeme nezmrskal do hora. Tak som zase tu v otčine mojej — ale sa zdám byť samotný —
      preto nie div keď moja povaha zostala samotinná. Zo Samov Ti je nič na takých prechádzkach; z
      tých jedneho povinnosti celieho strávili
[
129
]
a S. Š.
[
130
]
zase vysušili srdečnie rany. Ďuro
[
131
]
Ti je taký šjarkan
      plný ohňa a sily ešte dosiaľ ale černokňažníka bars slabieho, tak že keď sa dá do ruchu až tak
      praští všetko a zrazu začne hore dolu virgať a potom buch! nosom do steny či ženy, krídlom do
      zemi a sám nevie kde sa nájde. Celý zbor notársky čo by najviac mohol stáť je dáky zostarený,
      tak dákosi už obutí v tej Quasimodovskej parochni. — Opatrní, ako k p. kňazia kážu a —
      lumpujú, vyjmuc vari jedneho.
[
132
]
Čože potom sa diviť, keď aj druhá mládež ide za nimi, pri tom všetkom, že sú
      peniaze tak drahie a zákony tak tvrdie. Ja som tiež v tomto ohľade tiež nie na ostatnom mieste
      — fiat lux et umbra erit aj bez toho je známo vo svete — medzitým u mňa platí fiat umbra et
      lux erit atd. atd.
[
133
]
Čo mi píšeš o mohyle pri Priekope to, keď sa nemýlim, bude tá nad Košúty, na ktorej je
      ešte dosiaľ tejže osady cmiter.
[
134
]
Či je to mohyla o tom môžem pochybovať, bo poloha toho kraja je vrstevnatá, — je
      ako vrstva dáka, jedna roveň roztiahnutá od samých temer Koštianskych vŕškov, od ktorých ju
      dolinka delí (odtrhnutá) až po Košúty asi na jednu mílu v dlhosti — kerá je asi 3, 4 siahy nad
      obecnú rovinu tak strmo vypnutá že by si myslel — to dáky ohromný šanec. Možno to brehy
      rozvodnenieho Turca. Tuná že ale akoby roh bol tejto vrstvy násilím vodným od celku oddelený,
      stojí vŕštek tento vskutku ako ohromná mohyla, o ktorom síce aj rozprávajú, že sú tam dáke
      kosti bojovníkov Slovensko-kresťanských pochovanie. Viacej možno pozdejšie sa doviem. Takýchto
      ale mohýl jesto drahne v Turci; je jedna vraj v chotári Košťanskom tiež. Pekný to a bohatý
      kraj pamiatok, lež že málo kto ho vidí v jeho zapadlej kráse. — Napospol sa vraví, že by
      Turiec bol býval jedno jazero, ktorieho jeden breh hore spomenutá roveň bola. Pomysli si, čo
      to mohla byť za krása medzi tými vrškami.
Časy sú Ti toto ako počuť dosť divnie a keď by ma tak dáky donský koník do šíkov kozáckych
      zaniesol neviem čo by som si pomyslel. Chorošo, chorošo!
[
135
]
Ináče v tomto Turci mnohí hovoria rusky, ale málo ktorý rozumie. Kučmy kozácke tu
      na Valčanoch a Kláštorčanoch
[
136
]
sa tiež presúšajú a hovoria, že takto pristrojená garda dakedy proti Hurbanovi
      bola vyrukovala. To je už potom Chorošo atd. atd. Ostatne čo bude, ako bude, uvidíme. —
Tvoj návrh dopisovať o predmete belletristickom možno by aj mal u mňa miesta, keď by to
      príkladom nejakým bolo osvetlenô. — Písal by som Ti ešte, ale už neviem čo a ako. Možno na Kračún
[
137
]
že Ti zdupkám na prahu. — Už si tak žiadam vidieť tie Vaše kraje a zajesť si tých
      syrcov. Ozaj Ty by si mi mohol poslať zo 6 funtov na moje conto, keď po pošte nemožno teda po
      dákej príležitosti. A na ostatok Vám ešte všetkým jedno veľkô pozdravenia. Ameň. —
P. p. Keď mi písať budeš, píš mi po Nemecky — vieš!
[
138
]
—
Tvoj JB
[
128
]
— Tri strany, 8°.
— Botto na liste v dátume zabudol napísať rok; podľa obsahu ho možno jednoznačne
          zaradiť na rok 1853.
[
129
]
Priezvisko tohto „Sama“ v Martine sa nepodarilo zistiť. Možno ide o Sama Ruttkaya,
          neskoršieho ev. farára v Mičinej.
[
132
]
Asi
Jozef Horváth
(1819 — 1906); od roku 1846 až do smrti bol ev.
          kňazom-seniorom v T. Sv. Martine.
[
133
]
Urob svetlo a bude tieň — urob tieň a bude svetlo (lat.).
[
134
]
Medzi Priekopou a Košútmi je dodnes táto prírodná vyvýšenina — ľudovo sa teraz volá
          Attilov hrob. Bottovo vysvetlenie jej geologického vzniku je celkom prijateľné, hoci za
          celé storočie od týchto Bottových názorov sa okolo tohto elipticky homolovitého, 18 metrov
          vysokého kopca vytvorila celá iná legenda: výmysly potulných prútikárov, kopanie pokladu,
          s ktorým bol údajne tu v 5. storočí nášho letopočtu pochovaný legendárny hunský vodca
          Attila, „bič boží“; Attilov hrob sa mal podľa legendy nachádzať pri sútoku štyroch riek —
          a tu sa naozaj strácajú vo Váhu potoky Turiec, Jordán a Cedron: teda „štvorriečie“. Všetky
          hľadania sa končili fiaskom, záhada sa neobjasnila. Naposledy o tom písal L. Zrubec v
          časopise
Život
, 1978 č. 3, s. 44 — 45.
[
135
]
Zápis azbukou: dobre, dobre (rus.).
[
136
]
Pri „Kláštorčanoch a Valčanoch“ má na mysli turčianskych olejkárov a šafraníkov, ktorí
          vtedy i neskôr podnikali obchodné cesty do Ruska a iných krajín; kučma (maď.) — kožušinová
          čiapka, baranica.
[
137
]
Vianoce
[
138
]
Dobšinského listy z tohto času sa nezachovali. Zrejme ich Botto roztratil, takže
          nevieme, či mu naozaj písal po nemecky. Ináč táto zmienka zvádza k tomu, že Botto nechcel,
          aby listy jemu adresované čítali nepovolané osoby.

--- KAPITOLA 10 ---

10. Pavlovi Dobšinskému (25. XII. 1853)
Sv. Martin v deň Nar. K. 853
[
139
]
Brat Palo! Ľutujem Ťa ak si ma čakal s rytmou
[
140
]
a ak Ti jablko so zapnutým grajciarom len tak nemilo Bohu pohnije. Pritom si ale o
      mne nemáš mysleť, ako žeby som aždaj preto nebol prišiel, že rytmu neznám, aj nie — to veru
      nie, lebo Ti ju aj teraz môžem povedať ale hop! — za darme čak! — to som Ti ja predca nie
      blázon. Keby si ako bol poslal tie syrce, tak ešte, ešte, ale takto — hoj! to nie — mhm, hneď!
      — Nuž ale vieš prečo som neprišiel? no há, no! keď si taký múdry! Preto vieš, že prídem dakedy
      keď zo snehu vykopnieme. — Teraz Ti veru zle na tej ľadovici, na každej štátii keby zapúšťal
      človek a klincov hiba 6 za groš — no potom choď kde vieš, hriešna duša. Keď by to tak bolo ako
      dakedy za nebohieho Šillera
[
141
]
hej! ale Ti teraz už pegazov nepredávajú. Dosť som sa naobzeral voňahdy po
      martinskom jarmočku, ale nedaj Bože! — No ale medzitým si nemysli, že ja ako burger martinský
      si chcem do svojho hniezda azdaj — oj nie, s tým Ti nechem to povedať ešte, ako žeby už v
      Turcu nebolo poriadneho hoveda, oj nie. Bože uchovaj! ale Ťa s tým chcem len o tom presvedčiť
      matematične, že sa už o pár dní bude 854-tý rok písať a nie 52-hý qu. f. d.
[
142
]
Apropos rok 54-tý bude vera pamätný, lebo pán Osud mi hovoria, že je vera na svete
      nič nie večnieho a že mi veru tógu burgera martinskieho, bez všetkieho ublíženia síce, ráča
      dolu zobliecť a mňa ako dáky tŕň len tak cez plot z tej rájskej záhrady vyhodia až ta do Rakova,
[
143
]
čo Uhria dakedy Nagy Rákóvom volávali — no ale však sa zato aj tam prímem — a pán
      Osud si ale majú, že vera si dakedy ešte môžu aj kožuštek na mne ponahávať.
Vera, vera! jich Milosť zle politizujú. Následkom teda tohto milostivieho pánovho,
      principálovho a mojho uzavretia, ráč pripojiť ešte na dosavádnu adressu aj ten titul: „de Nagy
      Rákó“, vieš, no teda! — No ale že by si nepovedal, že veľa rečí, málo vecí, teda Ti už len tak
      laconične poviem všetky noviny. 1-mo
[
144
]
sú aj tu sviatky; ja som nešiel do kostola. 2-do na zitrá tiež bude; a tiež
      nepôjdem. 3-tio p. principál
[
145
]
a p. Notáriuš
[
146
]
sa ženia, ale sa neoženia; ja sa nežením, ale sa ožením. 4-to vagy is.
[
147
]
5-to Pána Horvata
[
148
]
chceli z fary vypsíkať — a zostane; mňa nechcú z Martina vypsíkať a nezostanem.
      6-te Pred dakelkýma mesací sa Meličko
[
149
]
mladý odobral na druhý svet, a hrozne plakali za ním; ja sa tiež odberem na druhý
      svet, a nikto nezaplače za mnou — ba! — — no ale — — ťažko. 7-mo Vonehdy mi krajčír hodnô
      konto poslal a poslal som mu ho naspäť; ja som pánu S. Chalupkovi moje chatrnie scripta dal,
[
150
]
a neposiela ich naspäť. 8-vo Dajedni rodičovia málo chcú a veľa majú; ja veľa
      chcem, a málo mám. 9-no Pán Notáriuš by Ti chceli písať ale piera všetky upotrebil na
      Icarusovskie krídla, teraz sa mu síce začínajú topiť, neznám teda, keď sa mu zosypú dohromady
      či ich zase prozaicky nebude hrýzť za suchým stolíčkom kancelárskym — a potom možno že aj Tebe
      o krátky čas dáky decrét napíše. No ale jazyk za zuby! hej! 10. Ľudia vídali kométu, a neveria
      na súdny deň; ja som nevidel, a verím. 11. Ja Ti pri dievčatách cítim ľad na sebe; či Ty
      necítiš vtedy seba na ľade? Apropos 12-ho Martinskie dievky Ťa dajú pozdravovať bez konca; ja
      vás tiež pozdravujem, ale s koncom.
Amen.
Tvoj J. Botto
[
139
]
— Dve strany, 8°.
[
140
]
Vianočný veršový vinš.
[
141
]
Johan Ch. Friedrich Schiller
(1759 — 1805); Bottova narážka na
          „básnického pegasa“.
[
142
]
V roku 1853 prišiel Botto na zememeračskú prácu do Turca.
[
143
]
Rakovo je obec v Turci južne od Príboviec; nie je síce ďaleko od Martina, ale predsa
          je — ako píše v liste Botto — mimo „tej rájskej záhrady“ v okolí Martina.
[
144
]
Botto zapísal všetky skratky čísloviek 1 — 12 s latinskými koncovkami: primo, secundo,
          tertio… atď.
[
145
]
František Filo
[
146
]
Samo Šípka bol v tom čase martinským notárom.
[
147
]
to isté (maď.)
[
148
]
Jozef Horváth
— martinský ev. farár
[
149
]
syn martinského učiteľa Michala Meličku
[
150
]
Nepodarilo sa zistiť, aké básne dal Botto Samovi Chalupkovi, ani aký bol ďalší osud
          ich rukopisov.

--- KAPITOLA 11 ---

11. Pavlovi Dobšinskému (7. 10. a 16. II. 1854)
V Rakove dňa 7/2 854
[
151
]
Servus Palo! Čo že to, ako že to, že si mi tak ešte v tomto roku nepísal. Ej! ty si pes,
      teba iste fašiangy z pier vykaštrovali a atrament sa Ti iste na fúzoch presúša a la parížska
      pomáda; či si ozaj, — keď sa nám tak tie naše predešlie listy boli zišli ako dva vagóny —
      rozbitý odletel dade na bok; či že nevieš s kerou von! — No adut! tromf!
[
152
]
— — Ja som Ti za to dosiaľ nepísal, že nestačím. Už od 4 týdnov si čižmy pucujem
      na tú velikú púť, ktorú o krátky čas mám nastúpiť. Naozaj už mám jednu nohu na krok
      zodvihnutú, len mi odpíš, kedy sa tam kdesi okolo nás dáka zábavka strojí — a uvidíš moje
      čižmy. Ešte hádam aj zamrzne čez tento týden a zmrzlina spadne tiež z ceny. Po čom že je ozaj
      v Kocúrkove?
[
153
]
Apropos zmrzlina — bol Ti bál tuná vo Valči na actie pod rediteľstvom mojho principála,
[
154
]
neznám Ti ale povedať kedy to bolo, lebo som včera po ňom celý deň prespal — teda
      by mohol byť omyl tisku, ale si vyrátaj z kalendára, keď si Ty nespal. Obecenstvo, čoho sa nad
      čakania zišlo až do bieleho dňa dobre (sa) zabavilo, len už na svitaní Ti začalo von dvermi
      kolesá lámať. Najviac a najskorej sa vyhrnuli tí, čo zriedka svitania vídajú, aby aspoň raz do
      roka videli čo je to, ako je to. — Okrášlenia sály prevyšovali krásky turčianske svojou bájnou
      podobou a blesk stearínok
[
155
]
urobil tieňom jejich očí kristálny blisk.
Takýmto tonom som sa Ti 7-ho ohlasuval a 10-ho Ti hovorím o mojej ceste ako o ceste do
      Jeruzalema, na ktorú chce len človek prísť, ale nemôže. Už je všetko fuč, aj čižiem pucovania
      daromnô. No ale nič to, príde leto, vyschne blato — okolo Veľkej noci vtedy už na každý pád, a
      to iste sack ů pack.
[
156
]
lebo aspoň dosiaľ ešte žiadnej práce nemá
d. 16/2
môj principál na budúcu jar. Dobre by bolo, keby si mi toho pána Benkárovu
[
157
]
adressu dáko prezvedel, kde a či má merať ešte dakde, ak nie inde, teda by som sa
      až ta hodil ostatnej úfnosti do náručia. Medzitým S. Šípkova nôta takto zneje: Všetko sa mi,
      všetko zdá, Že nás pán boh požehná atd. Ale by som predca ľutoval z tohto Turca odísť, dobrí
      sa ti to tu podajedni ľudia. Škoda ešte, škoda cesty a fašianok — tuná už neznám, ako ich
      strávim, ale ešte má byť pohreb basy, na tom si ešte trocha poplačeme na krivú stredu. — A
      potom pôst, dlhý, tmavý, a potom zelená Veľká noc, hurrá! a vtedy Ťa cíckami
[
158
]
tak vyobšívam, že Ti dosť bude. Ale sa Ti aj zíde, že by si bol trocha friškejší
      na písanie. —
Pozdrav koho môžeš a — p. Boh Nás požehnaj! —
Tvoj J B, Ingenieur
[
151
]
— Dve strany, 8°.
— Botto tento list dopisoval postupne v troch februárových dňoch 7, 10 a 16. 2.
          1854.
[
152
]
kartárske výrazy (staršie i súčasné)
[
153
]
Dvojzmysel — Dobšinský bol kaplánom v Brezne a Ján Chalupka, jeho principál, bol
          autorom známej hry
Kocúrkovo
. Botto dal znak rovnosti medzi tieto dva
          miestne názvy!
[
154
]
František Filo
[
155
]
Sviečky; pôv. tuhý zvyšok pri lisovaní loja (gréc.).
[
156
]
Vrece a balík (nem.); t. j. s celým majetkom.
[
157
]
Inžinier Benkár
— zememerač z Vacova
[
158
]
Botto ešte v Levoči zapísal do Dobšinského
Holubice
ľudovú obyčaj
          z Rimavskej doliny
„Chodenie s cíckami“
— sám to vysvetľuje ako
          „prinesenie prvších jarných púčkov a ohlásenie tej bohyne krásy a mladosti“
            (
Holubica
, 1, 1846. s. 254).

--- KAPITOLA 12 ---

12. Pavlovi Dobšinskému (14. VI. 1854)
Vo V. Skálniku 14/6 854
[
159
]
Pavle! (nemýľ sa ale hneď z predku, že Ti to aždaj Tvoj otec píše). — Teda Pavle! nemýľ
      sa, že som ja už adaj ani na svete, alebo aspoň na kraj svete — bo som ja vera tu a to v
      samučičkom prostriedku. To Ti síce ako hugáňovi
[
160
]
ťažko bude veriť, keď vaše písmo vraví, že Kocúrkovo (je) prostried sveta, a dva
      prostriedky absurdum — item? ex praxi.
[
161
]
No ale čert tam po tom. Ja ako vieš som pútnik ku Slnku,
[
162
]
prostriedok alebo račej jeden odsek tejto cesty som v prítomnosti Tvojej konal,
      teda to už budeš mať v archíve: nasleduje len pokračovania tejtože cesty Ti vyobraziť. Chcel
      by som Ti ho veľmi pekne, ale čo všetky cecnatie múzy na pomoc zavolám, bude to predca len
      próza. Ako prózu Ti hu teda len v neviazanej reči ale aspoň usystematizovane predkladám.
Ozaj, pošli že mi od tejto príležitosti ten zvazok Mickieviča, čo je Korsarz v ňom, to som
      si druhý bol odniesol.
[
163
]
Samô prvô hneď som sa dal na východ (hneď ho v kolíske zastihnúť),
[
164
]
menovite na Hrušovo, kde ma hneď farský mostík, múrik a samá že fara v takô
      nadchnutia Ganer melerei-sko
[
165
]
pripravila, že som v tom momente nič viac nežiadal, hiba ceruzky a kus papiera — a
      ešte keby som tohto bol mal, bol by som sa stal nesmrtelným — a hiba vtedy som sa z tohto
      nadchnutia prebudil, keď som sa s báťom bozkal.
[
166
]
— Z tade som išiel do slávnieho mestečka Ratkovej. Tu zase nová fara na landschaft
      — ale ani živej duše v celučičkom mestečku, krem pána Vadilíla vulgo Černoka,
[
167
]
pána hostinskieho pri „šjané kvačky“ — všetko to bolo Galajovu
[
168
]
mater vyprevádzať, kde sa potom do večera obedovať malo a ja som teda ako prišiel
      tak odišiel bez toho, že by som bol mohol byť so Šulekom.
[
169
]
Potom som sa vybral do Pešte s bugáčeky more patrio
[
170
]
— že by som aspoň sám vraj necestoval. Cesta bola jednotvárna až do Vacova, kde
      som Benkára
[
171
]
vyhľadal, vlastne len jeho dom, bo on bol kdesi na vidieku, nahal som mu moju
      prosbu a sadol som na šíf, ale tak nabitý ako keď na hodního koňa strák a vrán nasadne. Tam
      sme len zaberali, zaberali, až som sa raz na druhý deň po výndení z domu v slávnej Pešti
      našiel, kde ma húf dobre známych lauspubov tak ochotne mojej paktašky oslobodiť sa usilo(va)l,
      že som sa sotva k fiakrovi dostať mohol — ale potom hibaj — k Zlatiemu orlovi, kde sme sa
      dakedy, vieš, hriať chodievali. Tam som bol za dva dni, hiba na druhý deň som Flušera, Pepa,
      Gazdíka, Šefranku zdrapil.
[
172
]
No ale sa Ti to len páni — prvý babjak s 2000-vým platom, druhý ešte neviem čo s
      nádejeplným platom, tretí i s takým i s takým — pri Hrabovcovi. No tak sme si tam popíjali,
      pojedali, pofajčili spolu za 3 dni, na štvrtý som sa, nie ako druhý človek, odraný, ale práve
      naopak so dvoma kožami rozlúčil s Pešťou. A tak sa dokončil jedon odiel cesty do Pešti; a že
      som vskutku tam bol tu Ti posielam Ossiána classičnieho
[
173
]
(t. j. takieho, čo sa mu forma s materiou srovnáva).
To keď by si potreboval talianskych poetov, potom Voltaira a druhých francúzskych, to sa
      môže zo Strakovej biblioteky dostať.
[
174
]
Druhie menšie cesty, ako chodenie do včelína, po horách, teľce kupovať s faráry, na
      statútie atd. atd. budúcne. Teraz len to ešte, že sa 29 tohto mesiaca Št. Daxner do Brezna
      zberá — teda aj ja ešte dorazím, ak mi odpíšeš — že z tej našej poľany.
S Bohom, pozdrav hugánov JB
[
159
]
— Dve strany, 8°.
[
160
]
prezývka Brezňanov
[
161
]
A tak? z praxe (lat.).
[
162
]
Botto v tom čase nemal zamestnanie — štylizuje sa do podoby hrdinu ľudovej rozprávky
Cesta za slncom
.
[
163
]
Podľa tohto údaja zrejme Dobšinský mal kompletné vydanie Mickiewiczovej
Poézie
z Paríža. Bottovi však išlo o Mickiewiczov preklad Byronovej
          romantickej veršovej poviedky
Korzár
(zaujímavý údaj — veď práve
          vtedy koncipoval svojho
Jánošíka
).
[
164
]
Botto má na mysli „slnko“.
[
165
]
Cestovno-malebné (nem. skomolene); mimovoľne tu asi Bottovi napadol titul známej knihy
          Aloisa Mednyanského
Malerische Reise…
z roku 1826 a 1844, z ktorej si
          neskôr pri koncipovaní balád a
Čachtickej panej
vypísal a preložil
          viaceré časti.
[
166
]
„Báťa“
je Ján Botto st. (1778 — 1855), ev. farár na Hrušove;
          pochádzal z Lukovíšť a bol básnikovým príbuzným.
[
167
]
Anton Černok z Ratkovej (porovnaj list 2, poznámka 13)
[
168
]
Daniel Bohuslav Gallay z Ratkovej
— spolužiak z Levoče; vtedy i
          neskôr notár v Ratkovej a organizátor kultúrneho života
[
169
]
August Šulek
— ev. farár v Ratkovej
[
170
]
Podľa obyčaje vlasti (lat., výsmešne); bukač — starší názov pre ľudový hudobný
          nástroj, s ktorým sa chodilo koledovať.
[
171
]
Inžinier Benkár
— zememerač vo Vacove
[
172
]
Bottovi bývalí spolužiaci v Pešti
[
173
]
Išlo asi o antikvárny, dosť roztrhaný exemplár keltského barda
Ossiana
(falzifikát škótskej ľudovej poézie od Jamesa Macphersona).
          V Dobšinského fonde sa dodnes zachovali jeho výpisy i preklad bohatierskeho
Fingala
.
[
174
]
O knižnici Jána Straku je zmienka aj v jeho nekrológu v
Slovenských
            novinách
.

--- KAPITOLA 13 ---

13. Pavlovi Dobšinskému (14. VIII. 1854)
v Skalníku 14/8 854
[
175
]
Pavle! Bol som Ti v Očovej náročky, Lehocký
[
176
]
bol doma ale chorý, tak že som žiadne pacta s ním uzavrieť nemohol; len som sa to
      od neho dozvedel, že má už Contracti s panstvom na viac chotárov (asi 100.000 jutier)
      spravenie, ale že sa už len z jari začnú merať, bo ešte nemá innstrumenti a adjunctov. Uvidím,
      čo to z toho môže byť pre mňa, má mi písať toho mesiaca ako, čo, kedy. A už do jari si iste
      labu budem lízať — bassom a ništ.
[
177
]
Turčania, hugáni takí ako vy, keď ma daromne na slove držia, zavolaj jim to tam,
      veď z tade skôr hlas dorazí.
Ešte jim jednu Epistolu k Židom budem písať.
[
178
]
—
A vieš ako Budikovany stoja? Ako stáli. Mal íst na próbu Č.,
[
179
]
Valentiny
[
180
]
a náš Longaver;
[
181
]
ale jim senior povedal, že nač by sa toľko ustávali hore-dolu a ešte i do druhího
      seniorátu, keď sa ím Či. dosť páči: zostalo na tom. Podľa plánu krajinskieho zase má Valent.
      prísť na Č. miesto. Si verum est.
[
182
]
Medzitým sa to tak skoro nezakončí, kým sa vokátor nepopláce — vieš hádam, že ho
      pri volení tohto nebohieho boli pokaštrovali — a on bol prišol len licitendo. Wer weisz wozu
      das gut ist.
[
183
]
— Fratri ex Cornelio.
[
184
]
He, psisko, či si išiel na Málinec?
[
185
]
— a na Tatry či pôjdeme!? Teraz už môžem, už mi kašeľ prestal. — Bol som sa Ti
      náležite na rakoch prechladil. No atd.
S Bohom
Tvoj J Botto
Pozdrav Compániu neženáčov!
[
175
]
— Dve strany, 8°.
[
176
]
Peter Lehocký
— kniežatsko Eszterházovského panstva zememerač v
          Očovej (tak je zapísaný medzi zakladateľmi Matice slovenskej v prvom ročníku Letopisu
          MS)
[
177
]
zahrešenie (maď.)
[
178
]
T. j. ostrý list (podľa tónu apoštola Pavla z Novej zmluvy).
[
179
]
Jonatan Dobroslav Čipka
(1819 — 1861) z Tisovca bol farárom v
          Drienčanoch od roku 1847; tu aj umrel (po ňom tam prišiel Pavol Dobšinský).
[
180
]
Daniel Valentiny
bol farárom v blízkom Hrachove od roku
          1833.
[
181
]
Jozef Longauer
bol vtedy farárom v Nižnom Skálniku; zomrel v máji
          1859 (Bottov Vyšný Skálnik bol susednou obcou a fíliou).
[
182
]
Ak je pravda (lat.).
[
183
]
Ktože ho vie, načo je to dobré (nem.).
[
184
]
Bratia z Cornelia
(lat.) — Cornelius Nepos (80 — 30 r. pred n.
          l.) bol známy rímsky historik. Z jeho diela bola neskôr veľmi používaná učebná pomôcka v
          latinčine
Cornelii Nepotis Phrases…
(podľa E. Sincera ju pre naše
          pomery zostavil Pavol Doležal roku 1745; obsahovala jednoduchšie príslovia a
          výroky).
[
185
]
Málinec
— obec v Novohrade na riečke Ipeľ severne od
          Lučenca

--- KAPITOLA 14 ---

14. Pavlovi Dobšinskému (4. X. 1854)
V Skálniku 4 Oct. 854
[
186
]
Brat Palo. Svet sa krúti a ľudia na ňom. Proti komu sa hviezda štestia usmeje je neznámo.
      Príklad na toto Ti aždaj ani netreba oznamovať, bo vraj chýr dobrý ďaleko ide, a planý ďalej —
      teda i to už budeš vedieť. Ale predca že by som aj ja bol nesmierneho štestia trúbou, povedám
      Ti, že je Valentiny už v Budikovänoch, kde som sa nazdával ako aj celý svet, že Čipkay bude
      zimovať (o Tebe som ale nepochyboval). No to je už sem tam. Ale v Hrušove neznám či Ti dáka
      bludica nezablisne, má sa tam Administrátor voliť, a síce, ako počujem, že už Senior má ta
      ujistenieho. Kto je to ten šťastný, neviem; či ho ale cirkev príme len tak bez jej privolenia
      to je otázka, zvlášť keď si ona chce tohože Administrátora na budúcnosť zabezpečiť. Keď by
      toto teda tak malo byť, a keďby si chcel ozaj Kocúrkovo
[
187
]
zanechať, to by sa tiež mohlo stať, že by si sa stal tvojmu principálovi collegom.
      Odpíš, čo myslíš. Kubáni už hovoril o tom s Potokom a pôl Lipovcom, a má jich na slove, ja
      tiež pôjdem na druhý týden k báťovi atd. atd.
Markovič
[
188
]
ti je kaplán v Hrachove, tá živá kritika. Aspoň mám s kým kde tu i tu ísť. Teraz
      som práve prišiel z Kokavy a Brezova. Kubo
[
189
]
žije a pozdravuje Ťa, — už sa ten šuhaj napráva — a učí sa zamilovať a la
      Petrarca. Na jeho návrh sa má čitateľská Společnosť založiť, na ktorú sa už zákony kujú aj s
      peňazmi. A chudák Malatinský
[
190
]
ešte nedostal dovolenia, hádam príde k Urbariálnym súdom na budúcu jar. Daxner ide
      tiež na druhý týden preč. Chotár Tisovský Ti akiemusi komorovskiemu meračovi z Liptova dajú
      merať, na čo ešte mesto nepristáva. Na ostatok možno že ma Daxnerovci
[
191
]
aspoň k nemu za adjuncta ponúknu. Z Očovej
[
192
]
som ešte nedostal žiadnu správu. — Písal som v tejto veci aj Rajsovcom,
[
193
]
čo bude, čo nebude? neznám. Nádeje, nádeje, jarabie nádeje!
[
194
]
— Ostatne pri to(m) všetkom žijem.
Palo pošli mi na slinky i tie druhie dva zvazky Vorlesungov,
[
195
]
až sa Ti na čas netreba — ja potrebujem aspoň dač čítať. 3-tí si ešte na
      prezeranie nechávam. Ta sa dobre maj! a povec to aj všetkým Šachistom, čo jich ja poznám a oni
      mňa.
S Bohom
Sebastopol dobytý, adieu Welt — ha, ha, há!
[
196
]
Filovi Kičko odkazuje, že je Odkundes keď k nemu neprišiel.
[
197
]
[
186
]
— Dve strany, 8°.
[
187
]
Brezno; Dobšinský sa vtedy usiloval dostať z kaplánskeho miesta za farára do
          Gemer-Malohontu; Potok a Lipovec boli fílie hrušovskej cirkvi.
[
188
]
Pavel Markovič
, narodený roku 1829 v Radvani — spolužiak z
          Levoče; najprv bol v Hrachove kaplánom, od roku 1857 po smrti Valentinyho sa stal
          hrachovským kňazom
[
189
]
Ľudovít Kubáni
(16. 10. 1830 — 29. 11. 1869) bol v tom čase
          pisárom slúžnovského úradu v Rimavskom Brezove.
[
190
]
Fridrich Malatinský
(1824 — 1899) — v tom čase slúžny v Rimavskom
          Brezove, neskôr tam bol statkárom. Jeho sestra Zuzana sa neskoršie vydala za Ľudovíta
          Kubániho.
[
191
]
Štefan a Juraj Daxner v Tisovci
; Juraj (1811 — 1880) bol
          statkárom v Tisovci a po roku 1849 začas aj slúžnym.
[
192
]
Myslí na zememerača Petra Lehockého.
[
193
]
Gustáv, Július a Ľudovít v Revúcej
[
194
]
Je to prvý verš z básne J. Francisciho-Rimavského
Ja a moje
            nádeje
, uverejnenej v
Nitre. 3
, 1846. Druhý verš v
          rýmovej pozícii má znenie: „Čože sa mi v svete podľa vás nedeje!“
[
195
]
Prednášky (nem.); Mickiewiczove prednášky o slovanských literatúrach na parížskom
          College de France v rokoch 1841 — 1844; levočskí študenti sa práve nimi nadchýňali už v
          rokoch 1845 — 1848, teda v „ažurite“.
[
196
]
Zbohom, svet (franc., nem.); Botto s takýmto nadšením komentuje hrdinské boje ruských
          vojsk pri Sevastopole v Krymskej vojne. Rusko v nej v rokoch 1853 — 1856 bojovalo proti
          Turecku, Anglicku, Francúzsku a Sardínii. Napriek hrdinstvám pri Sevastopole Rusko vojnu
          prehralo.
[
197
]
„Priateľský“ odkaz od Pavla Markoviča Eduardovi Fillovi do Brezna.

--- KAPITOLA 15 ---

15. Pavlovi Dobšinskému (18. XII. 1854; 26. I. 1855)
V. Skálnik 18/12 854
[
198
]
Brat Palo! Škoda Ťa biť, že beh sveta spomínaš a nevieš aký je; a vätšia škoda Ťa biť, keď
      sa na tom divíš, že som málo za Teba vykonal.
[
199
]
Aká pláca, taká práca síce, ale predca sa nenazdaj, že som Ti oštiepok darme
      zožral. Bol som u Báťu
[
200
]
od tých čias dva razy — a keď sa ten horespomenutý oštiepok na dvoje rozkrojí, čo
      že je to za diurnum
[
201
]
tá polovica? srovnaj to s indžinírskyma od 3 — do 30 zl. v striebre a uzrieš,
      koľko sa tu priateľstva potrebovalo na dôvažok. A toto sú len už zaslúženie diurna, — ale by
      som mohol ešte vätšú mieru vziať na ne podľa behu sveta, keď ako kronika stojazyčná vraví (že)
      sa za pár raz otvorenie ústa pri hlasuvaní dvoma sudy vína platilo. Len že ja, ako
      indžinírskyho remesla poctivieho majster, nemám zase takô duchovnô vrecko. Len Ti ešte raz
      povedám: nenazdaj sa, že som Ti oštiepok darme zožral. — Tvoj otec konal a druhí vážni ľudia
      konali za teba (kto zná či aj nie negatívne) — a nič. Čo ja, po Vašich chodníkoch nenaučený
      proletár som vykonať mohol? — Ešte raz si ruky umývam z Tvojho obviňovania, a povedám Ti:
      nenazdaj sa, že som Ti ja darme oštiepok zožral.
d. 26/1 855
Za povinnosť si pokladám tento list dokončiť v tomto druhom roku. Pri spomienky „roku“ sa
      mi roj vinšov okolo uší točí a vätší ešte z mojich úst sa mimovoľne von sype, ktorie istotne,
      pozor! na Tvoju strapatú hlavu sadnú, — bude to síce ťažká vec ich von vymetať — ale nič to,
      osaď ich len na takô miesto z akieho vyšli a budú istotne požehnanie, keď dobrý rok padne. —
      Aká je asi matka týchto vinšov môžeš uhádnuť — (víla zo Sráča),
[
202
]
akie trúdy? — akie pracovnie včely? počuješ ako hučia? počuj len, počúvaj. — Mal
      by som Ti vinšovať aj na mena Ti, ale zadarme to neide, a potom by si mi aj Ty mal dnes večer
      — teda: dve protipostavenie povinnosti sa nullujú! teda = 0.
Hej Palo, Palo, ale tie Budžikoveny! Miesto Budžikoveny ráč popraviť Hruševo.
[
203
]
Je ešte prázdnina a môžeš mať nádeju, hlasom Tvojho otca Ti vraviac (ale nie
      mojim). Geneta
[
204
]
tam fungoval čez sviatky, ale ho cirkev nechce. Mal teraz byť convent, čo ako,
      ešte sa pôjdem dozvedeť. Amen.
[
205
]
ver si ty schodil! len aby to tá veštica u čerta nebola na príčine, čo si
      spomínal, že Ti veštila tých 18. Ej do sto hromov to by si sa ešte hneď tých fašiangov mohol
      oženiť, lebo čo potom? — ani to, ani ono. Prídi teda s celou companiou ženíchov vyvolených na
      Tisovský bál, tam myrty zelenie budú Vás čakať, len sa do nich! — Spomínam vám túto zábavu ako
      istotne sa držať majúcu, ale kedy bude, to mi odkážte. Nedávno bola aj na Brezove, ako to z
      novín vám známo, s tými ohromnými výsledky: že si tam Markovič pár rukavíc zodral — a že tam
      nebolo vidno opitieho človeka, ako to more patrio
[
206
]
byť malo — od fľaše (len či ozaj aj od frajlí?
[
207
]
neznám). Dosť na tom aspoň Gubo
[
208
]
si popíja a popíja vínko lásky Eurikinej
[
209
]
a kedy sa opije do bláznovstva ešte neznámo, len že to má byť ešte do pôstu — až
      sa mu t. j. tiež tvrdo pôstiť nepríde. Ostatne čakám vždy Vaše pochválenia sa s premeneným
      Vašim stavom. —
Majte sa dobre!
J B
[
198
]
— Tri strany, 8°.
— Botto tento list písal vo dvoch, vyše mesiaca odlišných dátumoch a ešte k tomu na
          prelome rokov 1854 — 1855.
[
199
]
Botto má na mysli intervencie za zvolenie Pavla Dobšinského za kňaza do
          Hrušova.
[
200
]
Ján Botto st. zomrel v roku 1855; no už v roku 1854 nevykonával pre starobu a chorobu
          funkciu kňaza v Hrušove. Po ňom sa tu stal farárom Ján Kollár, menovec autora
Slávy dcery
.
[
201
]
denné pitie (lat.); denné útraty — plat
[
202
]
Ironické pomenovanie vtedajšieho Brezna.
[
203
]
správne: Hrušovo
[
204
]
Geneta bol vtedy administrátorom hrušovského ev. zboru.
[
205
]
Zámerne nepresný tvar názvu obce.
[
206
]
podľa obyčaje vlasti (lat., výsmešne)
[
207
]
od slečien (nem.)
[
208
]
Ľudovít Kubáni
[
209
]
Narážka na grécku povesť o Orfeovi a Eurydike.

--- KAPITOLA 16 ---

16. Pavlovi Dobšinskému (7. II. 1855)
V. Skálnik d. 7/2 855
[
210
]
Pavle! Či si dostal po pošte poslaný list — a či si už zabudol odpoveď dať? Ej, do sto
      hromov! Ty si už spyšnel na tom d° Secretárskom chlebe,
[
211
]
alebo či ho máš toľko na stole, že sa už nezmestíš naň kde by si mi pár čiarok
      naškriabal. — Ja som Ti hľa sto tohto kus papiera obetovať.
Či ozaj vieš, že sa fašangy? ja neviem — ale viem zase to, čo Ty nebudeš — pri tom všetkom
      Tvojom ohromnom obore vedomostí — vedeť a síce: (že by si sa darme netrápil, teda hneď durk!),
[
212
]
že sa poľovačky. Zajace, líšky to padá ako lístie z dreva. Už som jich aj zunoval
      drať. Dneska som práve bol tak nadmier šťastný, že som Ti dovliekol: zajaca, líšku a tri
      borovčiaky, a to ma stálo len dve hodiny. Až si chceš bundu lištání
[
213
]
zhonobiť, len odkáž a ja Ti jich nabijem po 3 zl. striebre — a to bude bunda non
      plus ultra
[
214
]
— alebo aspoň lutersrák
[
215
]
si dáš s nimi vyfutrovať, to sa Ti tiež ta zíde. Vlky a medvede len ešte mám zabiť
      — ale aj na tie prímem predplatky. No ale že si sa aj ty tej mojej slávy účastným mohol stať,
      teda Ti narádzam, aby si mi toho sľúbenieho prášku
[
216
]
poslal, až ti ešte stolík neprežral. Darme Ti to tiež nežiadam — lebo viem, že si
      materialista, veď sa Ti odmením chvostíkom abo prsťanom zo zajaca či medveďa.
Braček, už Ti vtáčky začínajú volať: bude jar, bude jar! — a mne sa Ti ešte žiadne lístky
      nerozvíjajú. Filo
[
217
]
mi síce písal, že až Urbariálne súdy zasadnú, ma prácou zaopatrí — ale to či ozaj
      bude? Do Očovej
[
218
]
som sa tiež hlásil, ale mi dák odpoveď nedáva. Sto bohov aj do tohto sveta! Na
      ostatok sa Ti alebo zverbujem, alebo ožením. Poraď mi čo je lepšie. Veď Vy kňazi aj tak viete
      cestu ukazovať do neba. Ta že sa mi len pochlap!
Tisovenia vraj už mali fašangovať v nedeľu, či ste neboli tie vaše bundy presúšať a
      nevdojak Rimavskie víly do nich chytať? ha —. Na nedeľu, či len na týdeň ešte mám tiež účastný
      byť pri jednej príhode, kde sa jednej panne má ostatná počestnosť vykonávať na Lehote u
      Machníka. Tam tiež bude, čo nebolo. Kubo
[
219
]
mi ešte nedáva s hlasom, ale viem, že si ten tiež urobí dobrú vôľu týchto
      fašangov. A čo že by si Janík
[
220
]
Váš nemal? dom a gazdiná (pardon! chcel som napísať pani, ale už tak my dedinčania
      vravíme len tam po proste).
[
221
]
A Fillo?
[
222
]
no ten si svoju mladosť len tak chce prehajdákať, až sa teraz nepochlapí. A potom
      aj od mesta by mal dostať napomenutia, nahaj žitá len tak nedávi v týchto tvrdých časoch. To
      je aj hriech, aj škoda! Bodaj Ťa, aby Ťa! —
No ale si len robte, ako sa Vám páči — keď nemáte chleba, živte sa koláčí.
S Bohom J Botto
Forlesungy (Vorlesungi) Ti hryziem, ale sú zato celie.
[
210
]
— Dve strany, 8°.
[
211
]
Bottova vtipná narážka na vtedajšie Dobšinského zamestnanie: sekretár administrátora
          superintendencie Jána Chalupku; zápis Bottu „do-“ treba rozumieť asi ako „detto“.
[
212
]
priamo (nem.)
[
213
]
Tak zapísané: vlastne „lištami“.
[
214
]
niet nad to, t. j. bez páru (lat.)
[
215
]
Bottov výsmešný tvar obradného úboru ev. kňazov — luterák (odvodené od Martina
          Luthera)
[
216
]
T. j. pušný prach.
[
217
]
František Filo z Turca
[
218
]
K zememeračovi Petrovi Lehockému.
[
219
]
Ľudovít Kubáni
[
220
]
Ján Polóni z Brezna
— ich levočský spolužiak; bol mestským
          úradníkom a správcom slovenského divadla v Brezne
[
221
]
zámerný nárečový tvar
[
222
]
Eduard Fillo z Brezna

--- KAPITOLA 17 ---

17. Pavlovi Dobšinskému (5. III. 1855)
Na tom Skálniku 5/3 855
[
223
]
Ľáť, že Ti ho! Odkundes, kaplán zo Sráča. Kuvik huganský!
[
224
]
Nuž či sa to takto s pánom Veľkomožným dovrávajú! Ty, ty šemiga! ha počkaj! O máš
      štestie, že mi len teraz dohorelo, keď je už tvoj list na patričnom mieste po záhrade
      rozsiaty. Vybehol som na Teba až ku sušierni za dedinu — ale mi tam rozum podkľakol pod nohy —
      a ja som sa chytil za nos — no ver je reku pravda — mám sa Ti to reku aj s kým špintať. Duduk,
      reku, len duduk. Ale počkaj! nebudeš Ty v našom kostole hlásať.
[
225
]
Hrušovo za to stojí a bude stáť, že Ty tam nepanuješ. Geneta
[
226
]
tam šťastlive na priek Tebe, Seniora a celej cirkve evanjelickej — prežúva a bude
      kým sa farskie schody nezvalia. — Kubo,
[
227
]
čo si priám Euriku
[
228
]
ide pýtať, sa Ti neosmradí, ani Ťa na svadbu nezavolá, šepletu. Teraz sa odtiahol
      na svoje statky do Drienčan a dal vale všetkým pletkám scribliarskym.
[
229
]
Bol som tam teraz — a — punctum.
Markovič Ťa bozáva v riť — a — punctum!
Hľa, tak Ti treba, keď sa neznáš s pánmi správať — nikto Ti peknýho slova nedá, pľuhák!
Hľa, Ty exhrušovan,
[
230
]
dáva Ti radu ako líška, keď jej strojili zuby vybiť. — A bezpochyby Tvojmu
      agitátorovi druhému ve jménu Teba tiež tak urobili. Máte že Vy tam za ľudí v tom Hugánskom
      sráči, keď Ti vraj tam prišiol, povedali mu vraj tak ako Bottovi, že hugánskeho hovniaka
      nepotrebujú. Komu že budeš zase zuby vyštikovať. Paľo, Paľo — veď si sa cele zhugánčil a
      naposledok tí hugáni ako modlu svojho hugánstva po svete v klietke za turák Ťa budú ukazovať.
[
231
]
L. S.
Dolina je naša.
Na Since milostivé
shľadnutie Sráčskemu.
Tento prípis Ti tiež dosvedčuje, ako sa máš s pány riadiť.
No ale to sem-tam, ale umrlí
[
232
]
ako sa majú? Čo Janík
[
233
]
tam aj s Betuškou robia? — ha? Odpovedz, keď viac vieš, ako do smrdúchov dakomu
      nadať. Ale sme Ťa len ochvastli naspať týma tvojima smradmi. — Vorlesungi Ti neposielam, lebo
      by som bez nich aj nemecky zabudol. A horepodpísaný Ťa tiež vraj vezme coram(?)
[
234
]
za ne, že kde si ich vraj vzal. Ale sa za to neboj, sú v bezpečných rukách. Do
      Veľkej noci ma čakaj na peste, iste sa objavím v Tvojej residentii
[
235
]
(vulgo prdliački). Teda sa hotuj, ak sa nechceš bez dobývania poddať. Ale myslím,
      že ma na zverine vypasenieho ani s Fillom neprevládzete. Tak teda len v tom ostávame — s Bohom
J Botto
[
223
]
— Dve strany, 8°.
— Bottov list v sarkastickom tóne je odpoveďou na Dobšinského podobný list, ktorého
          text sa však nezachoval.
[
224
]
prezývky Brezňanov
[
225
]
Narážka aj na situáciu, v ktorej si kaplán Dobšinský hľadal „najprv faru — potom
          Maru“.
[
226
]
Geneta ostal vtedy administrátorom ev. zboru v Hrušove.
[
227
]
Ľudovít Kubáni
[
228
]
správne Eurydiku
[
229
]
Kubáni pochádzal z Drienčan; tam bol jeho otec Samuel učiteľom.
[
230
]
Bottova výsmešná narážka, že sa Dobšinský nedostal na faru do Hrušova
[
231
]
V liste Botto nakreslil okrúhly tvar ako úradnú pečať so štandardnou latinskou
          skratkou „L. S.“ — locus sigilii — miesto pre pečať. Sinec je vrch na rozhraní Rimavskej a
          Breznianskej doliny nad Rimavským Brezovom.
[
232
]
Rozumej: ich ženatí priatelia.
[
233
]
Ján Polóni
[
234
]
kordom (ťažko čitateľné)
[
235
]
sídlo — všeobecne (lat.)

--- KAPITOLA 18 ---

18. Pavlovi Dobšinskému (17. III. 1855)
v Skalníku l7/3 855
[
236
]
Palo, Palo! Ty si už nenapravitedlný ako vidím, z Tebe je už nič hiba až dáka kosiba (ako
      to u nás zovú to krivô drevo, čo ho z dom do domu vláča, aby husi šli zháňať.) No ale sa za to
      nenazdaj, keď takto pekne začínam, že mi na pare zbýva, lebo ak ju — sto striel! na teba
      nadstavím, ta sa hiba na Parichwuoste
[
237
]
dade hľadaj — tak Ťa od koreňa vydrapí hore, že si v Hugánii
[
238
]
ani miesta nepoznáš, jako tá mucha, čo hu vetor z hovna schytil. — Na slávnom
      Tvojom Mýte Ti zanechávam to najúplnejšie právo principála, len ho zdrav užívaj a zažívaj až
      do konca. — Dačo sa mi vidí, že o maľbe pletieš
[
239
]
— slepý o barvách! — nahaj si Ty tú starú metlu len na pamiatku z gazdovstva — že
      by ešte i Tvoji potomci rozprávali, čo si jim v Hugánii za poklad nazhromaždil. Alebo ju zanes
      do vášho atramentáriuma, miesto penslíka Rafaelovho.
[
240
]
Na každý pád hu len skry het — nak svet potom nezaviera z tej zbrane tvojej i na
      tvoje rytierstvo. Keď by si bol ako ženatý — to je inšie, tak by ľudia vedeli, na čo je tá
      metla tam, aj prečo je taká zodraná. — To vajce si si mohol len schovať, bárs ho aj maľovaným
      tituluješ — s vajcí to zle hazardírovať, zvlášte duchovným osobám.
M.
[
241
]
Ťa d-to
[
242
]
bozáva v riť. Neukázal som mu síce túto tvoju ošípanú kartičku — ale poznám jeho
      vôľu.
A teraz dačo novieho. Dostal som už to povolania z Očovej a som spokojný, len že ešte do
      Jána budem frei.
[
243
]
Ale to dáko len prežijem a potom hajde. Plat mi sľúbený ešte ta obstojí. 8 kr. od
      jutra str. za merania a vyrátania a mappu — vynde to tak od 600 do 800 striebra ročite aj
      hospoda. A potom Detva, Poľana! to stojí za tisíc — hrmenných. Ak Boh tak dá, prídeš mi za figuranta
[
244
]
— ačak? —
Turec dáko onemel a škoda aj Sama
[
245
]
aj druhých. Ten sa Ti iste s Málou už pomeril či pomeral a hanbí sa teraz
      predomnou za to hrdinstvo. Budem mu písať, ale len potom. A Tebe či sa ohlásil už?
Na Hrušovo už nepôjdem, len keď vyschne (blato, ale nie nádej Krnova);
[
246
]
ináče tam obecenstvo je za Kollára,
[
247
]
je zfanatizovanô. Či je Krno nie Turčan?
Ostatne maj sa ako si žiadaš a tie teliatka len dobre vypas, že by si dostal hodnô rohovô!
[
248
]
J Botto
Pozdrav aj pánov bratov v šachu,
[
249
]
že by čím skôr vyhrali 100.000-vú partiu. Amen.
[
236
]
— Dve strany, 8°.
[
237
]
Ťažko čitateľné slovo.
[
238
]
v Brezne
[
239
]
Dobšinský Bottovi v nezachovanom liste asi niečo „priateľské“ namaľoval.
[
240
]
Štetca Rafaela
[
241
]
Pavel Markovič
— vtedy kaplán v Hrachove
[
242
]
detto — tak isto
[
243
]
voľný (nem.); Jána pripadalo aj vtedy na 24. júna.
[
244
]
T. j. za pomocníka pri zememeračských prácach.
[
245
]
Samo Šípka
[
246
]
Andrej Krno
(1827 — 1911) pochádzal z liptovskej Nemeckej Ľupče;
          v tom čase bol ešte kaplánom v Hornej Lehote u Sama Chalupku. V rokoch 1855/56 bol
          kaplánom v Brezne (po odchode Dobšinského na faru) a od 29. 3. 1857 bol farárom v
          Čerenčanoch pri Rimavskej Sobote. Teda ani Krno sa do Hrušova nedostal a nepochádzal z
          Turca.
[
247
]
Michal Kollár
— farár v Čerenčanoch (pred Krnom)
[
248
]
Pre zmenu zasa Bottova kresba, ktorá bola pripojená k listu, ale sa nezachovala.
          „Rohovô“ sa dávalo deťom v drobných po dobrom predaji dobytka (že ho pomohli odšikovať na
          jarmok).
[
249
]
T. j. šachisti v Brezne, s ktorými Botto pri sporadických návštevách Dobšinského
          vášnivo hrával šach.

--- KAPITOLA 19 ---

19. Pavlovi Dobšinskému (25. IV. 1855)
V. Skálnik dňa 25/4 855
[
250
]
Hej Palo! Stobohov do Tebe! Kde že sa Ty to tak len bez oznámenia potuluješ. Či si sa
      skryl ta dade do tej fary, ako vrabec do tŕňa, že Ťa ani všetci čerti von nedostanú? či hej? —
      no že, no — dajže Bože! — Ja som prešiel cez bránu Hugánsku
[
251
]
t. j. my s Kubom
[
252
]
— už ani ver neznám kedy. A pochodili sme všetky kúty, theatri, hostince, diery a
      pan Boh vie to všetko, čo len nie. Pekný by to bol opis tejto cesty — aj si budeš uši
      naprávať, ale darmo — potom na druhý raz. Len to ešte vedz, že sme sa cez Slatinu, Očovú,
      Detvu atd. prosto do Kokavy dovalili v štvrtok bude týden z tade, kade tiahol Bakulinyho
[
253
]
oddiel dobrovolnícky. — Posielam Ti tie Vorlesungi, aby si neplakal. A odpíš mi
      kedy a kde Ťa mám pozdraviť. Majte sa dobre, Burši!
[
254
]
Tvoj
J Botto
Ruthenka
[
255
]
aj s dcérou vraj zomrela následkom neznámym
[
256
]
—
[
250
]
— Jedna strana, 8°.
[
251
]
T. j. brezňanskú bránu.
[
252
]
Ľudovít Kubáni
[
253
]
Michal Bakuliny
(1819 — 1892) — slúžny v Kameňanoch. Botto naráža
          na udalosti v rokoch 1848/49 — vtedy sa Bakuliny spolu s Daxnerom a Franciscim ako
          legendárni „traja sokoli“ za aktivitu v slovenskom povstaní ocitli po plešivskom súde až
          pod šibenicami.
[
254
]
chlapci, junáci (nem.)
[
255
]
Meno Ruthenka sa nepodarilo identifikovať; asi ide o manželku ich spoločného
          známeho.
[
256
]
V súvise s Dobšinského hľadaním farárskeho miesta (tak aj nasledujúce listy) chceme tu
          uviesť, že vtedajší malohontský seniarát mal päťnásť cirkví: R. Sobota, Čerenčany, N.
          Skálnik, Hrachovo, R. Baňa, R. Brezovo, Hnúšťa, R. Píla, Tisovec, Kokava, Klenovec,
          Pondelok, Ožďany, Kraskovo, Pokoradz. Dobšinský sa však dostal za farára do Bystrého pri
          Rožňave (a v roku 1861 do Drienčan) — ale to bol už iný — gemerský ev. seniorát.
Ináč toto Dobšinského zmietanie s hľadaním fary sa dostalo na pretras aj v listoch
          Jána Kmeťa Dobšinskému z Liptovského Mikuláša 11. 1. 1855 a 21. 5. 1855 — v tomto liste je
          však najzaujímavejší údaj o inom probléme: „Klemens odišiel do srbského Belehradu. Škoda,
          že si novú ojčizeň hľadať musí; ale tak je to, neprajní nám nič dožičiť nechcú a nevďačné
          Slovensko pri tom utratí muža tohoto. S ním sme utratili mnoho“ (M 14 C 21a).

--- KAPITOLA 20 ---

20. Pavlovi Dobšinskému (18. VII 1855)
vo V. Szlatine
[
257
]
dňa 18 Jula 1855
[
258
]
Pán farár!
[
259
]
— pán farár! Hej, tak Tebe to bolo treba dávno! No nech Ti len Otec nebeský bude
      na pomoci v tomto že novom stave, že by si čím skorej došiel cieľa a mňa na svadbu zavolal. —
      Nuž ako že sa Ti to tam vodí v tom neznámom svete — a Hugáni čo, kde Ťa až vyprevádzali s
      pochodom — a kelkí že sa rozpukli od žiaľu? Ach škoda, škoda Hugánov! úbohie sirotienky! — Ale
      hľa veď počujem, že sa už losujú o to rúcho, čo si Ty tam zhodil, a že ho už aj Krno
[
260
]
šťastlivo uchvátil vedľa documenta P. Mak.
[
261
]
No nach sa len i ten šťastlivo doň zaodieva, ako húsenica do pupa kým mu nepríde
      čas vyhryzenia.
Ja som Ti hľa tu, a možná vec že aj tu budem. Som do časne pomocníkom bezplatným u p. Brayera
[
262
]
pri Triangulatii, ktorá sa od jari až dosiaľ vlečie a sa bude ešte aj za 2, tri
      týdne pri všetkej usilovnosti principálovej, bo on musí okrem toho všetky poriadky k pracam
      robiť, instrumenti zaopatrovať atd. atd., lebo je z Lehockieho
[
263
]
aspoň na ten čas ništ a budúcne málo. Som Ti tu už na pondelok budú tri týdne, a
      za ten čas som už bol temer na všetkých hodných kopcoch Zvolena okrem Poľany. To Ti je svet,
      chlape! Ráno o 3-tej hore do 7-mej-8-mej sa robí, potom fruštik a spať, d-to po obede do 4-tej
      čas je nahaný na slobodnú vôľu, od 4-tej do 9-tej sa zase robia observátie ako ráno s Theodolitom.
[
264
]
— Ja som Ti len k vôli tejto peknej praxi zostal uňho, vystrojený súc z domu ako
      na hotovô, že čiastočnô merania bude započatô — a to nič, nezostalo mi teda inšie, len sa ešte
      domov vrátiť, čo sa mi nezdalo, preto som si tento spôsob vybral čas stráviť ako najlepší! —
      Tento Zvolen Ti je pekný Zvolen — a Zvolenky tiež poriadne, a tak bárs podobnie jedna k druhej
      ako vajce k vajci — s tou jich okrúhlosťou tváre.
[
265
]
Obznámil som (sa) tu už aj s Jančom,
[
266
]
to dobrý šuhaj — by si ho komendoval tam dade, ak ešte možná vec za farára, lebo Katinka
[
267
]
tvrdo čaká a on tiež na faru. Ach, ten Gemer, čo že on ozaj robí? nevidel som od
      tých čias z neho nikoho nič, len Vepor Klenovský
[
268
]
s vŕšku Lavrína a Rimána.
[
269
]
A tak som ho aj zanahal. Ani som sa len naň a po ňom obozreť nechcel. Bo som išiel
      na neistô (bez dostania všetkej odpovedi na môj list k Lehockiemu poslednie dni písaný), a to
      by ma bolo tým vätšmie mohlo mrzeť po veľkom odberaní sa zase naspeť vrátiť. Aj teraz ešte
      neznám ako to bude, bo je čas tak nepríjemný a túto ?-skú prácu,
[
270
]
že sa iste na jeseň odložiť musí — a vtedy som na ľade cez toto leto. Ale ako Boh
      dá tak bude. Píš mi len sem.
Braček, ako si, čo si pozdrav sa s Bohom
Tvoj J Botto
[
257
]
Veľká Slatina — dnes Zvolenská Slatina
[
258
]
— Dve strarny, 8°.
[
259
]
Dobšinský sa tesne predtým dostal z kaplánky v Brezne za farára do gemerského
          Bystrého. O odchode mu píše Andrej Krno z Hornej Lehoty 2. 4. 1855: „Ako ti závidím, že
          ideš do Gemera… Všetkých našich nezabudni pozdraviť. Bottu a Markoviča bozjavam v zadok.
          Vezmi si kadidelnicu a okeď tých smradúchov… Srečan put!“ (M 14 C 39).
[
260
]
Andrej Krno sa po Dobšinskom stal breznianskym kaplánom.
[
261
]
Pavel Markovič
— vtedy kaplán v Hrachove
[
262
]
Inžinier Bauer (nie Brayer) vtedy vykonával triangulačné práce vo Zvolenskej Slatine;
          Botto šiel k nemu v júni 1855 za bezplatného pomocníka; ale od augusta 1855 už Botto
          dostáva plat, a preto tu ostal celý rok.
[
263
]
Peter Lehocký
— zememerač v Očovej
[
264
]
meračský prístroj
[
265
]
Bottova vtipná charakteristika — najmä pri uvážení, že neskôr jedna „Slatinka“, Adela
          Medvecká, sa stala ženou ich kamaráta Jána Čajaka a po jeho smrti a smrti prvej
          Dobšinského ženy aj manželkou adresáta listu
[
266
]
Michal Miloslav Jančo
(1819 — 1903) pochádzal z Lipt. Mikuláša;
          študoval v Levoči; neskôr bol kaplánom v Ľubietovej; od 13. 7. 1856 sa stal ev. farárom v
          Hrochoti (po odchode Sládkoviča).
[
267
]
Katarína Hurtayová
— neskoršia Jančova manželka
[
268
]
Klenovský Vepor
— vrch v Slovenskom rudohorí
[
269
]
názvy kopcov v okolí Zvol. Slatiny v masíve Poľany
[
270
]
Botto takto, graficky, trojuholníkom zachytil hlavný znak svojej vtedajšej pracovnej
          činnosti.

--- KAPITOLA 21 ---

21. Pavlovi Dobšinskému (9. IX. 1855)
V. Slatina 9. Sept. 855
[
271
]
Braček Palko! Ja som Ti len tu a tu! Bisťu svete! Som sa Ti zadržal v strmeni. Breuer
      spočiatku vrtil nosom, že som sa nie k nemu, lež k Lehockiemu hlásil, ja som mu tiež moju
      aprehensiu vyslovil, že ma na slove s L.
[
272
]
stojaceho na
y
[
273
]
nahávali. A tak to bolo za jeden mesiac bez výhledu toholetošnej práce. Nuž reku,
      keď je tak chlape — hibaj k Braxatorisovi,
[
274
]
jeho brat
[
275
]
má predca práce a toto nerovné sprežení reku nahaj tak. Išiel som ta — chlap na
      meste — navaril nám sám gulášu, vína dal nanosiť a tak sme obedovali do pôl šiestej, potom
      došla jeho pani — aby aspoň videla stratu v špajze — napísal mi list na jeho brata a šli sme
      domov s jeho milosťou p. Jančom. Hneď, ak som došiel, už ma čakal Breuer s napnutím či ozaj
      odídem či nie. Tu je reku list, o týdeň sa dočkám odpovede, a potom sem lebo tam, do tedy jim
      ešte reku vďačne pomôžem. Účinkovalo — bo mi odrazu urobil návrh, kým sa parciálno meranie
      začne (na čo sa vlastne contract robil), námestníctvo jeho collegu pri trigonometrických a
      polygonometrických prácach prijať pri 500 zl. striebra ročitieho platu od 1 Aug. rátajúc. Ja
      som pristal pod tou výminkou, ak lepšô od Braxatorisa nepríde. Ten nepíše a ja som tu. Január
      celý mesiac som si tiež vyjednal na výlety — prídem ta do toho Gemera ak Boh dá, a to sa
      rozumie že aj Teba tam kdesi vyhľadám. Ak by si reku už mal plán na svadbu, že by si ju na ten
      čas preložiť ráčil.
Mestečko Slatina Ti mi je do zunovania, ani kde zabaviť, ani dač poriadniho, ba ani len
      potrebnie veci nemôž dostať. Na kost som sa ledva do školy dobil, aj to dosť planý za 15
      striebra. — Jest tu akási kolkáreň, ale nieto compánia. Do Očovej si dakedy zarajtujeme, ale
      to tiež nestojí za prácu. Do Sliača nám je trochu prideľako, a Bystrica ešte ďalej, tam som
      ešte len raz bol, ale keď sa Banky
[
276
]
narobia, pôjde sa do toho Zvolenskieho neba. Dosiaľ som to bol len tak ako Ty na
      hotovom, ale sa to už míňa a do konca Sept. budem len tu na svojom panstve lozôvať — potom o
      tom, ak ma tá pľuhavá „Chorela“
[
277
]
nevystre. Braček, to Ti tu padajú ľudia ako pri Sevastopole
[
278
]
a (práve) po okolitých hornatých dedinkách, len hrdá Slatina stojí ešte
      nedotknutá! — Z dola Lieskovec je na 2/3 skaštrovaný, Víglaš tiež hynie a na Hrochoti 6-7 za
      deň umiera — práve tam, kde 32-ho (roku) na choleru ani jeden nezomrel a ešte Brax.
[
279
]
nás invitoval sa ta pred ňou skovať, teraz sám neznám či nezretereruje k nám.
      Zvolen už troška okrial, ako zakázali ovocia Krupinčiankam donášať. Kto zná, čo je vo veci.
      Možno že len tá Tetka
[
280
]
už len sama dade do Bystrice chcela odísť alebo ju dáka Sukuricha
[
281
]
von vycitovala. — Veľká Ti je tu povera u ľudu, o akej som ani nemyslel. Vravia,
      že jedna stará počula dobre za múrom ako sa v Zvolenskej tri tetky shovárali: jedna rekla: ja
      idem do Slatiny, do tej hrdej dediny (malej); (ale ešte dosiaľ len tak pozerá okolo plotu).
      Druhá: ja idem do Kováčovej (do Novohradu). Tretia: ja zostanem tu, kde teraz — a rozišli sa s
      ohnivými metlami vo víchor. O Veľkom Rakovi
[
282
]
tiež sa narozprávajú, že ho teraz kdesi videli, o Šjarkanovi,
[
283
]
čo nedávno valachovi ovcu odniesol atd., to si oni tak rozprávajú ako Bystričania
      o Hildegarde a Albrechtovi.
[
284
]
— A ešte tí lazania okolo Klokoči, Stožkov, Kalinky, to sa ľudia ešte bars
      detinskí — to Ti žije tam na jednom lázku cez celô leto, cez zimu — nebol nikdy ani len vo
      Vígľaši, ani v Zvolene, ak ho len dakedy nedali zaviesť. To tých ľudí vidieť a počuť to je dač
      zvláštneho. Chlapi ako duby so širokým chrbtom — a ženy strednie, širokie a špatnie na pospol.
      — To Ti je na krátko moje stanovisko spísanô, maj na tom dosť, bo už chvíľa, odzvonili na
      obed.
Pozdrav sestričku a známych mojich.
S Bohom. Káž, ale nie z bez strije
[
285
]
J Botto
Markovič vonehdy tu lietal, práve keď som bol na odchode — bo sa tu tiež vakacie
[
286
]
— preto reku naspak idúc pôjdeme vedno do Gemera. Neznám, kedy išiel stadeto, bo
      som bol v horách, ale mi rozprávali, že hromoval, keď musel na, pre dvoch spravenô, sedlisko
      sám sadať. Ale je on chlap na to — len by si aj v našom okolí potom to právo neosoboval.
[
271
]
— Dve strany, 8°
[
272
]
Peter Lehocký
[
273
]
T. j. na neurčito.
[
274
]
Andrej Braxatoris
— Sládkovič bol vtedy ev. farárom na blízkej
          Hrochoti pod Poľanou.
[
275
]
Daniel Braxatoris
— narodený roku 1817, starší brat A.
          Sládkoviča, zememerač v Dudinciach pri Leviciach; Bottom spomínaný list sa
          nezachoval
[
276
]
bank — peniaze
[
277
]
Zrejme v tejto podobe nazýval ľud „choleru“, ktorá vtedy zachvátila celú Zvolenskú
          stolicu.
[
278
]
Narážka na Krymskú vojnu, porovnaj list 14, poznámka 12.
[
279
]
Andrej Braxatoris nás pozýval (lat.)
[
280
]
Ľudia takto dobovo nazývali smrť.
[
281
]
Mytologická bytosť (Botto ju neskôr zakomponuje do
Čachtickej
            panej
)
[
282
]
bytosť z ľudových rozprávok
[
283
]
bájna bytosť (použil ju aj M. M. Hodža v skladbe
Matora
)
[
284
]
staré nemecké bájoslovné bytosti z ľudovej poézie Niebelungov
[
285
]
Bottov výraz sa dá len takto prečítať a prepísať, hoci nemá logický zmysel. Pokúšali
          sme sa čítať „strije“ ako „stůje“, t. j. tvar z českého slovesa „stati“: malo by to aspoň
          pravdepodobný zmysel v tom odkaze adresátovi, ktorý ako kňaz pri kázaní musel stáť (ale i
          tak nie sme si celkom istí týmto komplikovaným výkladom).
[
286
]
Vo význame — voľné farské stanice; Pavel Markovič aj tu zhľadúva „faru“.

--- KAPITOLA 22 ---

22. Pavlovi Dobšinskému (7. X. 1855)
V. Slatina dna 7. Oct. 855
[
287
]
Palo môj, Palo! Dobrý čas si mi ešte písal, dobrý čas ešte Tvoj list došiel ko mne — pred
      smrťou. Nediv sa nad tým — sme ľudia smrteľní. Nič mi nechybí, som zdravý a cholera tancuje
      okolo mňa z ďaleka: a predca dobre že mi ešte došiel Tvoj list pred smrťou. Nuž ale že by si
      sa hneď na parentáciu
[
288
]
nehotovil Ti poviem tú osudnú príčinu mojej smrti. Minulej noci sa mi snilo, že
      som sa oženil s jednou červenolícou dievčinou. — Sen mi vyložila kostovná babka,
[
289
]
že vera umrem, — teraz som práve pozvaný od p. Plathyho
[
290
]
po polední na šnepy,
[
291
]
ta idem, a teda ma tam zastrelia. Amen. Keď viac listov nedostaneš kým k Tebe
      prídem, teda vedz, že už ležím tam, kde mám. Takej som Ti teraz asi vôli, ako dakedy keď sme o
      pôl noci blúdievali po krížnych uliciach Levočských — a do vôkola okolo sveta. Taký Ti mi je
      môj život ako tam mi bol, keď sme to išli do Kolwaldskej hory nocľah hľadať. Tma.
[
292
]
— Oheň horí, dreva dosť a traja kamaráti kúria okolo neho bez zhovoru — ja tiež
      kúrim a dumám, len keď v hore zašuští, pozrem a zahvisknem. Žiadna odpoveď. — Zahreším a —
      dumám a kúrim na novo. (Takie mám) Až dakedy čež pôl noc hora sa ozve, ha hoj! tu je už,
      stobohov doň! — tu je už obed! Sem! Roztrhajú sa servity a čo je v nich, fľašky sa dočista
      povyvracajú, no a teraz všetko drevo na oheň. Kúr, plameň, do oblakov! kúr myseľ do neba hore,
      kto je chlap: čez oheň! a kamarátstvo sprobúva nohy. Ale nie je to — to čo bývalo dakedy,
      preto oheň len horí a nikto sa mu čez hrivu neprešvihne. — Hoj, tisíc prabohov! takto sa čez
      oheň skáče! — No das wasche a sprung — povie Nemec trúc si päty o trávu (ak) i mus and. a hybaj!
[
293
]
Kraj hlavný horiacich za ním. Bravo, bravo. — Opetuje sa ešte pár ráz rad radom —
      a oheň sa umenšuje. Zapekačky doň. A zhovor sa začína o inžinierskych kunštoch. Fajky
      dohoreli, oheň dotlel a teraz hybaj na seno. Dobrú noc. Lehocký, Švehla, Krajs.
[
294
]
— Zabelejú sa škáry na dachu — hej, hore spáči. A traja ježi sa postavia na zadnie
      nohy. — Oheň sa ešte rozdúcha, fajky doň. Chlapi ešte nie tu — ostatok chleba sa prežúva, ale
      čo chlieb len chlieb, a hruda syra hneď tu. Privliekli sa chlapi akosi, syr v pekle — Haj,
      stobohov do vás čo si takieho richtára držíte. A ktozná čo by som jim za kázeň bol držal, ale
      som si práve kus chleba hodil do úst, že by aj ten Nemec neschltal. Chlapi, haštrumenti! reťaz
      zaštrngá, astroláb
[
295
]
zabliskoce, zástavka zaveje — a hybaj na milú horu! — Takýto je môj život deň po
      dni — až do soboty večera. Do 9-tej sa ešte čaká za koňmi, kým jich po lazoch a bánoch
      pozhľadujú a potom hurrá! do Slatiny. Dôjdeme sem. Čo sme prišli, ku komu, nač? Celý týden sme
      čakali sobotu, nedeľu — a teraz čo nás z tej nedeli? Kde a s kým sa máš zabaviť — to nie svet
      pre moju vôľu. — Pozrem aspoň čo sa do týdna spravilo, ako to bude štimovať — keď dobre —
      servus, keď nie — bude dobre.
Naozaj tu nemôžeš mať tak kamaráta ako len v Turci, tu čo aj mladí ľudia — to nie z mojej
      sympathii. Jančo keď sa zídeme u Hurtaych
[
296
]
— hrkúta a drapká okolo svojej sviečky. Ale čo ste vy reku za človeka, čo by Ťa to
      tam toľko lulkal. Šach matt! No dobre, dobre. Ona: Kerý vyhrá, ten bude anjel. Jančo sa
      usiluje a ja dám mu vyhrať — a servus p. Anjel bradatý. Začnem rolu satanskú hrať. Až na
      ostatok mu milá zapáli lampášik a my mu (dobrú) cestu vinšujeme do neba.
Toto je môj celý obzor, ďalej nevidím, neviem čo sa robí, čo nie — noviny málo kedy mám v
      ruky, aj to ich vše len odhodím, keď nemôžem tam byť, kde chcem. Jedine sa na to teším, že
      aždaj skoro prejdú tie dva tri mesiace, kedy Ťa budem môcť ako gazdu medzi domášnym hydom so
      slameníkom v ruky — pozdraviť. Safraholtsky
[
297
]
Ti je to, keď sa taký mladý šuhaj, čo sa dosiaľ ešte druhí stareli oň, musí o
      takie maličkosti stareť. Ja tiež mám tu o moc viac domášnych starostí ako som to dosiaľ inde
      mával. Zvlášte, čo sa kostu týče, to tu máme zle, draho neslýchane a plano, 15 z. str.
      mesiačne a ešte keď sme von, vtedy sa zase sám starej. Tak sme si umienili, keď ešte aj 4-tý
      kamarát príde, lósy ťahať a kerý si čierny vytiahne, musí sa pro communi bono
[
298
]
oženiť, žeby takto bol náš stav troška obľahčený a žeby sme sa mali ku komu v
      sobotu domov ponáhľať.
Keď z toho čo bude, hotuj sa po predku za starejšího s plnýma ústami a prázdnym bruchom. —
Čo novýho tuná? ešte Ti odpoviem čo to z Tvojho fachu. Kňazia začínajú mrieť — hádam Ti to
      tá gebula operuje.
[
299
]
Predvčerom zase Geguš zgegol
[
300
]
(ale nech mi to vyslovenie nebohý odpustí), vakancí
[
301
]
vyše čerta — Krupina a kto by si to všetko zachoval. Braxatoris sa vari lepšej
      fary dožije v Očovej,
[
302
]
vraj síce nemá anhang,
[
303
]
a kto zná ako komu vypečie. P. senior Geduly
[
304
]
príde dnes pochovávať nebohýho do Očovej a trošku poriadky porobiť. Neviem, či s
      ním dáke ešte neporobili. Strojenia bolo zo stránky oppositionálnej, ale som veru ešte žiadnu
      demonštráciu proti nemu urobiť nepočul. — Najdivnejšie mi je pri týchto vacantiach, že ešte o
      Markovičovi tu ani chýru ani šľaku, či nevie, či tam už má istie výhľady, to neznám.
Ozaj na tom Hrušove kdeže Ťa potom mám hľadať, či v starej, či v novej fare? to mi musíš
      odpísať ešte pred príchodom mojím. To by bolo aj mne lepšie, menej by som čižiem zodral k Tebe
      (či viacej?) No len daj Boh štestia! —
Ormisovi
[
305
]
povedz, že do Turca až darme ide, bo sedlo už kúpenô. — A moju gratuláciu mu tiež
      vykonaj vo veršoch na novú faru.
No a teraz ešte sem pozdravenie mojim známym s kerýma si a budeš.
A s Bohom.
Turec sa predo mnou na večnosť zatvoril. Samo
[
306
]
hádam už hnije od žiaľu za Málou, čo sa mu vydala.
[
287
]
— Štyri strany, 8°.
— Botto sa v závere na list zabudol podpísať.
[
288
]
pohrebná odobierka
[
289
]
T. j., u ktorej bol „na koste“ — kde sa stravoval.
[
290
]
Rodina Plathyovcov mala majetky vo Zvolenskej Slatine; ináč bola spriatelená aj so
          Sládkovičom — na Plathyho odporúčanie u Radvanského sa stal neskoršie farárom v
          Radvani.
[
291
]
sluky (nem.)
[
292
]
Bottove reminiscencie na spoločné „učňovské“ roky v Levoči; Kohlwald — „uhľová hora“,
          asi 5 km od Levoče, miesto mnohých výletov a spoločenských akcií levočských
          študentov
[
293
]
No nech sa umyje a skok — ak i musíš ináč (nem.).
[
294
]
Bottovi meračskí spolupracovníci
[
295
]
meračský prístroj; inštrumenty
[
296
]
Rodina v Slatine, odkiaľ pochádzala Jančova manželka.
[
297
]
sväto-spanilo (nem., ironicky)
[
298
]
pre spoločné blaho (lat.)
[
299
]
T. j. cholera.
[
300
]
Ján Geguš
(1793 — 1855) — ev. farár v Očovej (umrel podľa tohto
          listu 5. 10.; Rizner udáva 7. 10. — teda dátum jeho pohrebu).
[
301
]
T. j. voľných kňazských staníc.
[
302
]
Andrej Braxatoris sa vtedy za kňaza do Očovej nedostal — až neskôr 12. 5. 1856 prešiel
          z Hrochote do Radvane. V Očovej sa stal farárom Ondrej Javor (1818 — 1878), predtým farár
          v Radvani.
[
303
]
prídavok (nem.)
[
304
]
Ľudovít Geduly
(1815 — 1890) — vtedy ev. farár-senior v Banskej
          Bystrici; neskôr biskup Preddunajského dištriktu v Bratislave
[
305
]
Samuel Ormis
(1824 — 1875) bol tesne predtým profesorom
          rožňavského gymnázia, v čase písania listu už bol farárom v Nižnej Slanej (Gemer); do
          Turca sa teda nedostal. Neskôr bol profesorom revúckeho gymnázia.
[
306
]
Samo Šípka v Martine

--- KAPITOLA 23 ---

23. Pavlovi Dobšinskému (26. XI. 1855)
V Slatine 26/11 855
[
307
]
Brat Palo! Že som Ti ešte nezomrel až posaváď to môžeš z tohto lístoku videť a veriť, a ak
      Ti je to ešte nie dosť, poď a skúsiš. A práve teraz Ti to vravím, poď! keď si chlap a skúsiš —
      bo som veru v dobrej vôli. Nuž len si to pomysli, predstav a obleč sa do mojej koži! — Dostal
      som Ti list od Sama z T.,
[
308
]
píše Ti mi, že sa žení, volá ma na svadbu a nebojí sa Ti mi — aj to tak sucho
      povedať, že si on P-ku berie, hoj! „Tristotisíc hrmených by sa zapralo v tvú dušu babskú!“
      Pozrem Ti do očí! — Povážte, prosím! a rozvážte kotro, ka, šva, ak?!
[
309
]
V tomto plameni by som Ti braček bol naiste už zomrel, keby ma moja až dosiaľ
      nekúrená chyža z neho nebola vykurovala — tak hľa, pán farár, máte hneď na nedeľu thema: Nic
      není na svete zlého! — na hárok perroratii exemplum:
[
310
]
žárlivosti plamen a studená chyža v Slatine. — No ale som mu poslal zato v
      papieriku soli, na svadobnú polievku. — A teraz braček povedz aj tvojmu susedovi
[
311
]
tento príklad pokory. Nech sa popredku hotoví na kúru, abo nech si berie fúru hneď
      na zitrá do Turca. Viacej mu teraz neviem povedať pri tejto mojej chladnokrevnosti — nech
      robí, čo chce. Čo ma priam na Seniorát zadá
[
312
]
— nič nevykoná. — Od tých som Ti taký zamrznutý ako moje kopce Lavrin a Riman,
[
313
]
takie sa už moje prse ako tieto dva obloky — či sa kedysi zahrejú? — ach, nemáš,
      nemáš nádeju!
[
314
]
— —
Tak hľa, Palo! všetko tašlo! Leto, jeseň, všetko, všetko, len nie moje zamestknania. To ti
      Tak ešte chodíme von dívať sa z kopca na kopec, ako dakedy o Ďuri
[
315
]
— niet pomeškania. Naraz ako sa na chviľu vyberie, hybaj o závod za slncom na
      najvyšší hrebeň — tam sa peč, mrzni, až kým pani mla
[
316
]
s pánom dažďom neprídu pre nás, aj tým sa veru dlho dáme prosiť, kým nás dolu dák
      sklonkajú. A tu je potom koniec poézie, t. j. jeden stolec a studená izba (truhla a jama — daguerotypický
[
317
]
obraz). Z tohto všetkieho sa dá to mravnô naučenia vytiahnuť: že ak ma Pán Boh ta
      donesie k Tebe — že by si bol dobrým kurivom dobre zaopatrený. —
Novieho Ti tiež nič neznám. Očová ešte prázdna, ale ako sa zdá barometer okolností
      ukazuvať — B. nechytí.
— — — Vedľa bývalieho obyčaja som už na (treťom) na štvrtom mieste v koste, a predca nič
      netučniem. — Pugillár
[
318
]
sa mi derie, a čím viac dier, tým vätsmie z neho von padá. — No ale veď sa to,
      lala, starie noviny, a ja som to chcel novie — no veď je nič. — Potom aždaj keď do tvojej
      novej fary prídem, budem Ti vedieť aždaj viac novieho povedať. Do tých čias sa už len nezmyš,
[
319
]
veď to bude do fašiangov. — Do videnia. S Bohom a pozdrav všetkých domácich. Amen!
J Botto
[
307
]
— Dve strany, 8°.
[
308
]
Samo Šípka z Turca
[
309
]
gemerské nárečové výrazy
[
310
]
pred reči príklad (lat.)
[
311
]
Botto asi myslí Samuela Ormisa.
[
312
]
Vtipný slogan z kňazských rozhovorov.
[
313
]
názvy kopcov pri Slatine, kde vtedy Botto pracoval
[
314
]
Mimovoľne prešiel Bottovi výraz do rýmovej pozície.
[
315
]
V kalendári je meno Juraj 24. apríla; Botto tu naráža na nepredvídanú premenlivosť
          jesenného počasia.
[
316
]
hmla (nárečovo)
[
317
]
Prvopočiatočné štádium fotografie podľa mena jej francúzskeho objaviteľa.
[
318
]
peňaženka (dobovo všeobecne zaužívané)
[
319
]
T. j. neožeň sa.

--- KAPITOLA 24 ---

24. Pavlovi Dobšinskému (25. I. 1856)
Vo V. Skalníku na deň Pavla 856
[
320
]
Palo môj, Palo! Na deň Tvojho mena, práve v tú hodinu, keď Ti hostia pripíjajú, som pri
      Tebe s mojimi všetkými možnými vinši. Počuješ? nie? — všetko jedno, — len si cítiš. Nediv sa,
      že Ti adaj tak nevinšujem ako druhí, — to má svoje príčiny — najostatnejšia a najhlavnejšia je
      tá, že si mne Ty nenalial s nimi zároveň pohár, teda nemám zač ani tak s nimi zaroveň
      vinšovať. A preto keď si ma k sebe nevedel dovliecť — vinšuj si sám na mesto mňa a je punctum.
[
321
]
Hej, Palo, Palo, ďaleko si Ty to dáko, ďaleko pri tejto mojej commodnosti a slabosti
      financiálnej, — od Slatiny. Preto moje sľuby a Tvoje očakávania zostali v blate. Ale sa nič
      neboj, čo človek žiada, to vraj kedy-tedy predca raz dočiahne. Počkaj len, kým si Ty zgazduješ
      na svadbu a žienku opatríš, ja si tiež zgazdujem na cestu a opatrím kočiša, čo ma na túže
      slávnosť, trebars na prosried sveta, zavezie, ku Tebe. A preto, braček zlatý, keď ma chceš pod
      svojou strechou videť, uži času, ako hus klasu. Či Ťa ja kedy pod mojou vidím, o tom nechcem
      pochybuvať, ale kedy? Spýtaj sa, brat, toho, kto o tom vie — a povieš to aj mne potom.
Ja som sa Ti až dosiaľ doma
[
322
]
zaplietol, príčinou domácich mrzutostí a nádejných okolností. Nazítra idem
      domrzený, bez dákej istejšej nádeje ta, kde je svet môj deskami
[
323
]
zabitý — ta, kde som bol až dosiaľ, do cudziny, do Slatiny,
[
324
]
— a dokiaľ to tam budem, to neznám. Contract tam mám spraviť hneď teraz na 5 či 6
      rokov, kým sa, t. j. tá práca skončí — ale tak sa zaviazať (urobiť) nemám vôľu, bo Urbariálna
      Comissia už žije — pri tom všetkom, že nemám istie výhľady — ale ako bude, tak má byť — či
      naopak. Potom tam zimovať je tiež nič pre statočnieho proletára, — preto ak moja vôľa zvíťazí,
      zarazím šátor v Sobote.
[
325
]
Tam sa potom skôr zídeme.
Večer som bol tiež na Pavlovej slávnosti u Markoviča,
[
326
]
bolo nás dosť zo Sk., Hr.,
[
327
]
Kraskova atd. a boli sme aj veselo dosť. Chcel som ísť na Tisovský bál, ale bez
      tovaristva som zostal doma. To ľutujem tým viac, až si aj Ty tam bol. Ale čo sa stalo, stalo
      sa. Mne je už týmto po fašiangoch, ale nie aždaj ešte po radosti a veselosti.
Štúr
[
328
]
vraj zomrel — zišiel zo sveta ako herec z bíny a cordina
[
329
]
spadla a sto rokov ju nezodvihne. — Bez jednej lastovičky leto možnô — ó, hej, ale
      nie okolo Mihala, keď jedna sa od nás odoberá.
[
330
]
Čo že Ty to ozaj tam robíš, Pavle? — okrem kúrenia? či sa Ti gazdovstvo množí? a či si
      hodne poklal na tú hostinu — škoda — ľutujem sto razy, ak môj sľub bol príčinou smrti len
      jedneho kodkodáka — ak sa Ti tam len jedna omrvina daromne zahubila, tá mi naveky bude v oku.
      Tak braček, ma uspokoj, poteš a očisť čím skorej. Len jedno! — ešte jedno — ! — No len si kúr,
      kúr si, len kúr! — A jarmočnô či si ozaj dostal od otca poslanô?
[
331
]
a či by si račej bol chcel hrnčok na herba thee.
[
332
]
— Píš mi teda, píš na tieto všetky otázky, ešte kým nás cholera nedorazí. — A
      pozdrav všetkých, čo sa na mňa nehnevajú, tých čo ma znajú ale zvlášte, tých čo ma neznajú —
      nadovšetko.
s Bohom
Tvoj J Botto
[
320
]
— Tri strany, 8°.
— Na liste sa zachovala adresa v tejto úprave:
Dvojictihodnému pánovi Pavlovi Dobšinský
ev. sl. b. k. s úctou na Bystrom
(Sebes pataka) p. Rosnyö
— Dátum sme určili na 25. 1. — a nie ako je zápis katalogizátora na liste — 29. 6.:
          „deň Pavla“ bol totiž vtedy aj v januári — a okolnosti listu určujú práve tento januárový,
          a nie júnový „deň Pavla“ (porovnaj aj gratulačný Bottov list číslo 29).
[
321
]
bodka (lat.)
[
322
]
T. j. vo Vyšnom Skálniku.
[
323
]
doskami (nárečovo)
[
324
]
Mimovoľný rým!
[
325
]
Šiator v Rimavskej Sobote; t. j., že tam má pracovať, usadiť sa.
[
326
]
Pavel Markovič
— vtedy zastupujúci farár v Hrachove
[
327
]
zo Skálnika, z Hrachova
[
328
]
Ľudovít Štúr zomrel 12. januára 1856 v Modre.
[
329
]
z javiska a opona (lat.)
[
330
]
Michala je 26. septembra: Botto týmto prirovnaním má na mysli veľkú stratu, ktorú
          utrpelo slovenské národné hnutie nečakanou Štúrovou smrťou.
[
331
]
Adresátov otec Pavol Dobšinský starší bol vtedy ev. farárom v Sirku; zomrel roku 1896
          — vtedy už musel mať podľa Dobšinského listu asi 98 rokov! Botto sa s ním zrejme stretol
          na jarmoku v Rimavskej Sobote.
[
332
]
čajová bylina (lat., nem.)

--- KAPITOLA 25 ---

25. Pavlovi Dobšinskému (9. III. 1856)
Slatina 9/3 856
[
333
]
Palo! Nediv sa, že Ti tak dlho na tie tvoje frčky neodpovedám — vieš ja som zato na Teba
      nezabudol. Tak ako na terajší rok a deň a — svet; ale keď som tak bol mojimi polygonami
[
334
]
otočený zo všech strán ako Sebastopol
[
335
]
— že len kedy-tedy jasná strela a tisíc hrmenných teremttetov
[
336
]
von vyletelo na slobodnô — čože sem Ti vtedy mal a mohol kikiríkať. Teraz ešte raz
      berem ten tvoj opálený a prepálený lístok (čo ozaj telko ohňa máš, že si ešte aj z vonku na
      charakteristiku okolo pečate vypálil? — či sa to tie Tvoje neznaboskie výrazy von prepálili? —
      neznám).
Palo, Ty si ešte Hugán! a budeš Hugán, kým ťa dáka Korytnica
[
337
]
z tej choroby nevykuruje — a budeš sa zatiaľ prezývať, kým Teba nezačnú. — Ktože
      je slimák lenivý, sedák a zadák druhý ako jich Milosť? — ktorá len fajčí a je a o fajčení a
      žrádlu hovorí. Nejprv hledejte králevství ducha — potom sa starte o bruchá
[
338
]
— či ako to tam biblia hovorí. Commodnosti nad commodnosť je tiež len pre
      slimákov, a nie pre poctivieho behača či merača, a tej commodnosti mám telko, že ma už aj
      zadok bolí! — S tým si sa mi veru mal aj čo zaliečať! Ale zadák sa nazdá, že už nad Commodnosť
      riť. Počkaj, prišiel by si mi za figuranta, zvedel by si, čo je život. — A nazdáš sa, že mi za
      Tvojím… kým
[
339
]
sliny tečú? ó né! — ja mám môj Seraglio,
[
340
]
čo tiež dobrô kuridlo — ale čo ho aj nemám, za to mi sliny za ním netečú — čo som
      teraz za dva týdne dokázal, že som sa za ten čas od rozkoši fajčenia vedel zdržať. A tak si mi
      aj darmo ten újezd dohánový poslal, moja sa chtivosť nechytí. — Prídi len sem bývať a tu sa
      naučíš practiky života. Ja si z toho už zo všetkieho nerobím nič: keď nemám dohánu — nefajčím,
      keď nemám vína, pijem vodu, keď nemám švábelky, zakrešem si — keď nemám peňazí, idem do krčmy
      na kredit, keď sa zunujem večer, zahvízdam si, a keď som nespokojný so svetom, ľahnem spať
      atd. atd. Tu je to škola pre budúci ničomný život. — Ale čo tam po tom, teraz je už jar. Včera
      po obede som vyšiel svet pozreť okolo chotára a našiel som — vieš čo? — čo ty tu najdeš. Čo
      som vtedy cítil to môžeš vedeť. Zhováral som sa s nimi slovmi M-ča
[
341
]
— ale naozaj, aj tú rozkoš som ešte zriedka pocítil, odmladol som o 20 rokov.
      Jedno som dal za čiapku, druhô posielam Tebe, a tretie nemám komu. — —
Tak prejdu už zunovanie dni — prestaneme na karty, lutriu, dámen u glocke hrať,
[
342
]
šach a Sebastopol šturmovať, a perá obhrýzať a arithmetiku drhnúť — dostaneme sa
      na slobodnô pole dýchať — ako — muchy. Naozaj bude nás vraj tu telko ako múch. Noviny sú už
      zaplnenie provocatiami. My máme tiež naše ohlásenia na to pridať, žeby, t. j. tí páni si
      nesťažovali hneď aj kuchárky so špajzami došikovať, lebo ináče Slatina nás je nie stond
      vychovať. — Alebo musíme žiť podľa našej piesni (zo Schillerových Reuberov) Ein freies Leben
      führen wir atd. Heut laden wir bei Pfafen ein, bei marten Pächtern Morgen, Dort gebts ducaten.
      Bier und Wein für… ist, da lassen wir ja fein Den lieben Herr Gott sorgen atd. atd.
[
343
]
To ti je characteristika nášho života — onedlho naozaj si už začneme dade okolo
      Poľany dudať. Bei sturm wind marschiren wir, der Wald ist unser Nachtkwartier atd.
[
344
]
Keď si chlap, zverbuj sa medzi nás — za kňaza. Hej, ale by si nám musel o inšom
      kázať ako o tvojich haluškách, abys sa skamenel, p. farár! —
A čo mňa tam po Tvojich hugánskych pletkách, čo si dostal, takých tu dosť máš každodenne,
      že ak by som mal času, mohol by som Ti pakel frescov
[
345
]
poslať, na ktorých by si sa tak pukal od smiechu, ako ja na Tvojich tajemstvách od
      jedu.
Okolitý tuná svet je ten, čo bol, okrem že je už Javor
[
346
]
v Očovej, ktoriemu som ešte gratuláciu dlžen — a Jančo že vymašíroval na kaplánku
      Lubietovskú.
A teraz sa maj tam dobre. Zajtra ma čaká ataqu na intravillán slatinský.
[
347
]
A ešte pozdrav tam všetkých dobrých ľudí s Bohom
Tvoj J Botto
[
333
]
— Tri strany, 8°.
— Na liste je Bottova vosková pečať a adresa v tejto podobe:
Dvojctihodnému pánovi
Pavlovi Dobšinský, ev. kňazovi s úctou
na Bystrom (Sebes patak).
[
334
]
zememeračské prístroje
[
335
]
Bottova narážka na vtedajšiu Krymskú vojnu.
[
336
]
zahrešenie (maď.)
[
337
]
T. j. minerálna voda.
[
338
]
Bottovo ironizované zveršovanie výpovede z biblie
[
339
]
Nečitateľné slovo; na tomto mieste je papier listu poškodený.
[
340
]
sídlo (turecky, tal.); ináč aj značka tabaku
[
341
]
Mickiewicza; Botto mu zrejme poslal zlisovanú prvosienku — v súvise s Mickiewiczom
          narážka na známu báseň z
Balád a romancí Prvosienka
, ktorú Botto
          neskôr preložil s názvom
Jarienka
(primula veris) a uverejnil v
          Dobšinského
Sokole, 2
, 1861, číslo 1.
[
342
]
hra v dámu a zvonky (nem.)
[
343
]
Zo Schillerovej hry
Zbojníci
: My voľný život vedieme atď. Ďalší
          text zo Schillera necituje Botto presne; vo vydaní Schiller sämtliche Werke, Zweiter Band.
          Stuttgart 1844, s. 107 majú verše znenie:
Heut laden wir bei Pfaffen uns ein,
bei marten Pächtern morgen;
Was drüber ist, da lassen wir fein
Den lieben Herrgott sorgen.
V slovenskom umeleckom preklade (
Zbojníci
, Bratislava 1959, s.
          153):
Dneska sme u farára a zajtra u šafára:
vyvaľ, bachráč, vína sud, na vínečko máme chuť
a o dušu po smrti nech sa pánboh stará.
[
344
]
Text zo Schillera, ale Bottovo prehodenie veršov: Pri víchre my ideme, hora je naším
          nocľahom (nem.).
[
345
]
fresiek, obrazov (lat.)
[
346
]
Ondrej Rastislav Javor
(1818 — 1878) — pochádzal z Tisovca; bol
          farárom v Radvani a potom v Očovej, kde aj umrel
[
347
]
útok na vnútornú časť chotára slatinského (lat.) — t. j. Botto tam práve konal
          zememeračské práce

--- KAPITOLA 26 ---

26. Pavlovi Dobšinskému (12. V. 1856)
Szlatina l2. Máj 856
[
348
]
Brat Palo!
Poneváč dnes (či včera, či kedykolvek) duch svätý sa vylial na každieho veriaceho,
[
349
]
ako aj na mňa — teda nemožno mi na Tebe nekričať jazykom týmto mŕtvym. Mal som
      síce na Chrochoti
[
350
]
čakať tohože ducha, ale že sa to teraz všade rozlieva — a potom bez kompánie ísť?
      — zostal som tu, kde som. Veď i tak možná vec, nebudem tu jej ulice za veľa drať. Prečo? počuj
      a zvieš. Nedávno som dostal od Br.
[
351
]
ten návrh, že by som Chrochoť a druhie dva malie chotáriky prevzal na seba za 2
      roky pomerať. Dobre, reku, ale ako sa to tie najkomisnejšie kraje, tak musí aj plat byť ten
      najlepší; teda mi dajú od jutra 12 kr. str. No to, pravda, bolo neočakávanô žiadania preň, bo
      nič na to nepovedal, len že ak sa mi teda tam nepáči, teda v Detve, ale mu aj tam nechcem na 8
      kr. prijať, a tak neznám, či sa nerozídeme. Chce prácu dokonalú až nazbyt, ako naozajší
      skrupulant sa na maličkosťach zastavuje, a platí zase ako škrlák. Bol dal pozvanie k tejto
      práci aj do novín, hlásilo sa ako povedá zo 30, ale z tých predca sa sem neodhodlali len dvaja
      practicanti — neznám prečo. Isteže jim výminky už po predku nešmakujú. Na (Vianoce)
[
352
]
Veľkú Noc som bol v Bystrici. Tam ma Seltenreich
[
353
]
nasilu verboval k Liptákovi.
[
354
]
On tam má merať pri ňom Tisovec — ten dostane 12 kr. od jutra. Nuž reku dobre,
      aspoň budem tam bližšie pri vás — a potom výhľady pri komore — to je dačo lepšího. Mám čakať
      do prostried tohto mesiaca na vyzvania — a potom poručeno Bohu, adieu Welt!
[
355
]
— Čo som chcel vidieť, to som videl a Slatiny mám po hrdlo. Do Augusta ešte na
      každý pád tu chcem zostať ako som slovo dal, tak ma tu hľadaj, vieš. Ale čerta — Ty to už len
      tam okolo tých včiel kúriš a pozeráš ako tráva rastie. Zase kury vyháňaš z pitvora do záhrady,
      zo záhrady do pitvora — a to všetko nič nestojí. Palo, račej sa Ty ožeň, že by tá svadba
      skorej bola, že by som Ti prišiel za družbu, na koni, čo skorej. Hoj tritisíc hrmených, ale by
      Ti to bol len za život. Len to je galiba, že by si už bol potom ženatý, a to je zase len ništ.
      Račej sa Ty len neožeň. Svadbu aj bez ženy spravíme, keď sa nás zopár zíde.
Planý Ti je tento náš život tu — bez src, bez ducha.
[
356
]
Cez týdeň sa vyrobíš ako kôň, a v nedeľu tiež, keď sa nevieš kde ak zabaviť. Teraz
      už aspoň kolky rúcame s burgerí
[
357
]
a bryndziarmi, aj to kolkáreň a společnosť len šuvix.
[
358
]
Ináče keď sa človek chce, tak sa dosť môže na nich nasmiať, na jich originálnej
      trhanine, a švachovitosti.
[
359
]
Ale už si Ty vari kázeň dokončil, teda aj ja urobím koniec rečiam. S Bohom
J Botto
[
348
]
— Tri strany, 8°.
[
349
]
Botto naráža na vtedajšie cirkevné sviatky „svätého ducha“.
[
350
]
T. j. na Hrochoti (tak zapísané od pôvodného slova).
[
351
]
Daniel Braxatoris — Botto k nemu do práce — iste z dôvodov, ktoré nižšie v liste
          spomína — nenastúpil (porovnaj list 21, poznámka 4).
[
352
]
Pretreté; Botto stratil pojem o čase, ale opravil sa!
[
353
]
Inžinier Žigmund Seltenreich
(Szeltenreich) — mestský inšpektor a
          zememeračský podnikateľ v Banskej Bystrici
[
354
]
Inžinier Ján Nepomuk Lipták
— zememerač v Tisovci
[
355
]
Zbohom, svet! (fnanc., nem.)
[
356
]
Úvodný verš z Mickiewiczovej známej
Ódy na mladosť
.
[
357
]
mešťania (nem.); v spojení s „bryndziarmi“ ironizujúci Bottov úškľabok na obyvateľov
          Zvolenskej Slatiny
[
358
]
T. j. nanič.
[
359
]
obmedzenosti (nem.)

--- KAPITOLA 27 ---

27. Pavlovi Dobšinskému (29. — 30. VI. 1856)
V. Slatina dňa 29. a 30. VI. 856
[
360
]
Brat Palo!
Nuž ký že je to praboh s Tebou, že mi tak nič nepíšeš — to je už raz nie dobre. Či Ťa
      včela po ruky uštipla, či Ti atrament vyschol, či Ti husi perá vytratili, že mi takto už
      nevieš dač načiarať? — Ale veď od uštipnutia, keď ona aj zapuchne, ale predca o jeden deň,
      týdeň, mesiac, pôl rok aj odpuchne — atrament tiež ta vyschne, ale — vody dosť — sa aj doleje;
      husi peria ta vytratia, ale ono aj zase narastie časom; ale to už len dačo druhô bude. Ty si
      si už našiel object.
[
361
]
A! nach Ti len Pán Boh pomáha šťastlive sa na koniec dožiť — to Ti prajem bez
      závisti. — Braček, mne je chvála Bohu ništ, a za to Ti aj čiaram, čiaram, bývalému Palovi, čo
      potom na Bystrom farárom vraj ostal. Ja som ten, čo som bol, troška otrhanší, ale pri tom samý
      dobrý človek. Ale sa chváliť zase nemám práva, bo to som nie ja, ale okolnosti (takie)
[
362
]
toho príčina. Lebo keď by hocijakô kyslô jablko po mojich chodníčkoch zapustil, by
      sa na sladkô udrvilo. A gdiež będzie blądom koňca?
[
363
]
— bez konca! Tak teraz znamenitosti Slatinskie sú obozretie, skaly a bralá
      poprekračovanie, — beriem sa teda zase do novieho kraja — ktorý uhádneš ľahko, keď som Ti už
      predtým bol povedal. Tam ešte jesto Kozí chrbiet a Hradová
[
364
]
atd. na prekračovania. Tam sa otvára pole novô, kam sa s prvým Aug. ponáhľam — ak
      p. Boh dovolí. Príď a ukáž znaky choroby, bo ináče Ťa za sedíka atd. uznať musím. — Nádeje
      zase peknie, len či sa zase tak nezoškrú, ako tuná — to neznám, a čo sa priam aj — zafarbíme
      si druhie.
B. z Chro.
[
365
]
už išiel do Radvane a od nedeli za týdeň máme ta ísť Janča
[
366
]
hľadať. — A Krno
[
367
]
ozaj, kde že ten materiu zbiera? —
A čo — viacej neviem zo sveta? — do hôr aspoň toto zaletelo a sa počulo — a čo aj dačo
      viacej lieta sem i tam, to sa počuť zavše nemôže, bo aj sama hora hučí a tá vše všetko
      prehučí. Ale už na šiestu ide — ľudia čakajú — hybaj na Korčín
[
368
]
do chládku
s Bohom
Tvoj J Botto
[
360
]
— Dve strany, 8°.
[
361
]
T. j. manželku.
[
362
]
Slovo je pretreté.
[
363
]
a kde bude blúdeniam koniec (poľ.); verš z Mickiewicza
[
364
]
mená vrchov nad Tisovcom (Hradovú ospieval a podľa nej mal aj pseudonym Jonatan Čipkay
          ako Dobroslav Hradovský)
[
365
]
Andrej Braxatoris z Hrochote — do Radvane ho zvolili za ev. farára 12. 5. 1856
[
366
]
Jančo sa stal po Sládkovičovi farárom v Hrochoti.
[
367
]
Andrej Krno (porovnaj list 18, poznámku 10) bol vtedy ešte kaplánom v Brezne.
          Biograficky veľmi zaujímavý údaj zachoval v liste Dobšinskému z Brezna 28. 8. 1856. Krno
          bol vtedy v Tisovci s učiteľom Eduardom Fillom. „Prišiel Botto a šli sme na Zlámance, kde
          Jidášovi Matikus, súc už lapený slzami Krista, nohy temer dolámal, takže Edik mal
          zlámancom zostať. Bola ti to kapitálna zábava až do 11. hodiny. Prial by som ti bol, aby
          si nás bol troch kolkárov videl. Ja a Botto na jednu ruku, Edo za dvoch bil ale i — pil.
          Tak rozpustilého som Eda ešte nebol videl. Evöšovu ženu temer o poctivosť manželskú
          doniesol, zabudnúc, neverník, na svoju rajskú Evičku. Jedna odbila a my sme hore do Dielu
          leteli pri rozprávkach a absurdných anekdotách, až sme skutočne, vždy menej a menej
          veselším duchom k samej Huganii dorazili“ (M 14 C 39). Ináč Brezňania volajú Gemer a
          Malohont „Záhorím, idem za Horu“. Kliepka, Klepuš, je názov kopca a jeho úpätia pri
          Brezne. Zlámance — hostinec s kolkárňou na starej rimavskej ceste popod Ostrú a
          Gralichovo.
[
368
]
meno vrchu nad Zvolenskou Slatinou

--- KAPITOLA 28 ---

28. Pavlovi Dobšinskému (15. XII. 1856)
Tisovec 15. Decemb. 856
[
369
]
Braček zlatý! Tak sa mi nechce už to pero do ruky brať — v týchto okolnostiach mojich
      neurčitostí a nerozhodností a lenivostí, zmedvedilosti a pán boh vie tam ešte akých — ako
      psovi; ale poneváč to Tebe mám odpovedať, prinúceným sa byť cítim — aby si ma dák na Seniorát
      nezadal — tú povinnosť vyplniť. Najsamprú Ti ale začnem tiež od onoho času dolámania sa
      společne na Zlámanci u Hradovej.
[
370
]
Bolo to síce už dávno, ešte pred smrťou nebohieho leta, a hoc aj všetko už
      nepamätám, predca Ti už len dačo rozpoviem. — Moje ustávania a nohydrania splodilo šťastlive
      asi 1000 jutier — to je basis,
[
371
]
za to Ti to samô prvô pripomínam; na tej sa má založiť moje celô stánia. Preto
      teraz berem cirkel, či mi ozaj tá linea ku Tebe nebude dlkšia od nej? — Ešte som nerozhodnutý,
      kým kalkuli mi to neukážu. — Tak len už počkajte málo.
[
372
]
Teraz Ti už neviem zase, kde som prestal — aha, na bási — ako práve ta pádim, dostanem
      správu od Reisa
[
373
]
o dákej uprázdnenej statii, idem ta sa dozvedať, že to má byť novo sa organizujúca
      Adjunctská posta ako permanentná — so 400 c m dixu diurnov
[
374
]
a hospody — tak že by som mu písal privátne môj návrh a výminky, ktorie on vraj
      hore pošle pred centrál kancelláriu.
Ja som mu odpísal ako som myslel. — Na to dostanem z Bystrici od bývalieho kamaráta provocatiu
[
375
]
za spoločníka na 6000 jutrový chotár a plán alliancí nekonečnej. Na druhý deň s
      veľkou prosoponesou
[
376
]
ma dali volať na mestský dom slávny Composerát,
[
377
]
že aby som Hačavy prijal — povedal som jim moje výminky, na ktorie bezmála
      (differenz 100 str.) by boli pristali, ale som contract nemohol urobiť, kým som už z tej
      kancelárii odpoveď nedostal. Teraz mi Reusz píše, že prijal môj list, ale že keď sa vraj u Hercega
[
378
]
dáka služba chce dostať, že sa musí instantia písať a nie návrh (čo mi sám predtým
      radil), hneď aj jeden exemplár poslal, z ktorieho sa už vidia určenie z jich stránky výminky
      (na ktorie ja pristať nemôžem), aj celky systematizovaná posta
provisorná,
[
379
]
za ktorú sa mu poďakujem. — Ja neznám, čo je to za fifíka. S týmto so všetkým len
      to som docielil, že sa p. Lipták
[
380
]
obracia lepšie poriadky na ubezpečenia budúcnosti porobiť. Čakám, čo budú za
      jedne. — Do Bystrici nedávam odpoveď, lebo ten istý Selma
[
381
]
bol vyzvaný odomňa do Revúci, kde sme sa s Reuszom dovraveli, tam bol aj on, kde
      mu R.
[
382
]
ponúkal dajedne práce: len ten kujon píše ta recurs na túže statiu,
[
383
]
o ktorom mi ani slova nepovedal — tak to za zlú predhru považujem do alliancii —
      tak adieu!
[
384
]
Tak sa toto tie príčiny mojej nevoľnosti, neodhodlanosti a zmedvedilosti, z kerej keď sa
      preberiem ešte pred novým rokom (čo ťažko bude) ta prídem na ten súboj, a síce zbroj bude
      bajúzy, s ktorými si oči budeme klať. Uvidím, kto zvíťazí. — Potom ak sa len ta nepomordujeme,
      sa uzhovoríme aj o tom Šmeksu
[
385
]
a plán (situations) sa hneď aj vyhotoví — na oblátky. —
Tak sa dobre maj a čakaj Tvojho
J Bottu
NB. Čo som najhlavnejšie zabudol, že t. j. zábava tvoja v poddielu zvíťazila hrozne a nezabudaditedlne
[
386
]
— a keď Ti to hovorím, to viac znamená, ako aj tri Fillove
[
387
]
myrthy. To je do závidenia. Veni, vidi, vinci!!
[
388
]
— —
[
369
]
— Tri strany, 8°.
— Na liste sa zachovala adresa:
Dvojíctihodniemu pánu
Pavlovi Dobšinský
ev. kňazovi s úctou
na Bystrej (Csetnek Bisztra)
[
370
]
Kopce nad Tisovcom, kde vtedy Botto pracoval.
[
371
]
základňa (lat.)
[
372
]
Ako verš sa výraz skoro doslovne objaví neskôr v Bottovej skladbe
Čachtická
            pani
.
[
373
]
inžinier Július G. Reuss v Revúcej
[
374
]
konvenčnej meny stáleho platu (lat.)
[
375
]
prevolanie (lat.)
[
376
]
Zapísané: vo význame „s veľkou parádou“.
[
377
]
Bottovo možno zámerne ironické pomenovanie; správne — composesorát — spoločnosť, v
          ktorej Botto v Tisovci pracoval.
[
378
]
knieža, princ (maď.); t. j. v kontexte listu — v štátnej službe, do ktorej sa pokúšal
          Reuss Bottu — bezvýsledne — dostať
[
379
]
určené pracovisko dočasné (lat.)
[
380
]
inžinier Ján Nepomuk
— Lipták v Tisovci, Bottov principál
[
381
]
Asi nejde o vlastné meno „Selma“, ale o Bottovu štylizáciu z roztrpčenosti, teda
          „šelma“.
[
382
]
Július Reuss
[
383
]
žiadosť na to isté pracovisko (lat.)
[
384
]
Zbohom (franc.)
[
385
]
Šmeks — Smokovec (z poľ.); dobovo sa vtedy tak nazýval Smokovec aj u nás. Bottov
          „situačný plán“ sa týkal prípravy spoločného výletu do Tatier.
[
386
]
Zapísané: nezabudnuteľné.
[
387
]
Eduard Fillo sa vtedy mal ženiť.
[
388
]
Správne: veni, vidi, vici — prišiel som, videl som, zvíťazil som — Caesarov výrok po
          rýchlom rozhodnutí vojenského ťaženia.

--- KAPITOLA 29 ---

29. Pavlovi Dobšinskému (25. 1. 1857)
Tisovec dňa 25/1 1857
[
389
]
Braček zlatý! Ak je aj u vás dneska 25 Január a ak aj u vás ako tuná je jedna po polední:
      tak práve vtedy, keď vy tam pri plných pohároch rozmýšľate o márnosti terajšieho snehu a
      zdravkáte o dušu, — práve vtedy i ja pri plnom pohári to robím a rácem sa byť tiež vo vašom
      kole pri tom Tvojom farskom stole.
[
390
]
—
Zaštrngnem Ti! pripíjam Ti: aby, žeby Pán Boh dali, že by to všetko, čo sa v Tvojom
      širokom hospodárstve po jednorky nachodí, všetko sa zdvojilo; zdvojenô hojnie ovoce vydávalo,
      až kým budeš v kalendári vídavať Pavla. A s týmto vydúchnem môj pohár čiernej — a hľa, všetko
      sa mi bielo a červenô vidí — čo je bielo a červenô. —
Takto som sa Ti pripovedal, aby si sa len nehneval za tie skazenie opekance, čo si ma s
      nima na nový rok očakával. Už len maj strpenia, kým ma p. Boh ku Tebe s celým hrdinstvom
      tvojím dovlečie. Ale sľubovať sa Ti viac nechcem, hiba potom, keď tam budem. — Po druhô sa
      zase nehnevaj, že som Ti ani hlasu nedal od toľkieho času. Keď som sa Ti nevedel s čím
      ohlasovať. Trúby som práve len teraz dostal z reparácie.
[
391
]
Hugánstvo Ti v Čerenčanoch zvíťazilo slávne a nádherne napriek synom mohutným sveta.
[
392
]
A napriek múdrym a opatrným sluhom či rytierom ducha či brucha. — Bola aj o Tebe reč;
[
393
]
ale poneváč si Ty vraj p. Bohu za chrbtom — preto zostal len hlas na púšti. Ale
      neboj sa, príde čas, že sa aj Ty zosankuješ ešte na dolinu, nach len kňazi začnú mreť.
Či neprídeš na bál Tisovský, kerý sa bude držať hneď, ako Ty sem dorazíš? — Príď, keď máš
      dobrie nohy.
Tunajšie mestečko sa začína civilisovať navidomoči. Psi do belastkára
[
394
]
už neštekajú. Belastkári do psov nehádzajú. Dvorana mestská je vše osvetlená, —
      raz že by obecenstvo ruky, vlasy a brucho Toldyho
[
395
]
videť a lapať mohlo — druhý raz, aby tam nocujúceho hosťa domášni obyvatelia
      (Turci) neznepokojovali. Všade samie zábavky! a divadlá!! — Návrhy ale ešte keď počuješ! —
      chcú šťavicu na prostried rýnku rúrami doviesť — tam sa má spraviť jedna velikánska „Spritz Baad“,
[
396
]
pri ktorej Lesebuch
[
397
]
bude Krištír-majster — čo vlastne nebude žiaden kunšt vyviesť, ale vetší vydržať.
      Lebo jak sa náhle na ten deravý stolok pacient posadí, tak voda ukáže, čo vie — do
      kristírovania od zadku. Nediv sa nad týmto prečistením človeka — je to len opak do týchto čias
      od lekárov užívanieho prečisťovania, vyhodený zo škôl a obecných domov — nájdený za kasárňami
      a na smetiskoch. — Toľko o civilisácii. —
Teraz sa ešte raz poobzerám v tom vašom kole, a keby mi už nebol pohár prázdny — by som
      vám ešte zaštrngol; ale takto, z ničoho nič! — Len sa pozdravte tam a majte sa dobre — veľa
      nejecte, aby ste na zapchania života ešte dotiaľ nezomreli, kým sa Tisovská Spritz Baad
      nevyhotuje.
S Bohom
Tvoj J Botto
[
389
]
— Tri strany, 8°.
— Adresa ako na liste číslo 28.
[
390
]
Bottovi i tu výraz mimovoľne ušiel do nehľadaného rýmu.
[
391
]
Botto naráža na nedoriešenú situáciu okolo svojho ďalšieho zamestnania.
[
392
]
Išlo o to, že vtedajší brezniansky kaplán Andrej Krno vyhral voľby za farára v
          Čerenčanoch pri Rimavskej Sobote. Práve tento písal Dobšinskému ešte z Brezna 13. 12.
          1856: „Jano Botto, ktorý sa k tebe od Vianoc do Nového roku zabaviť zberá, sľúbil tiež
          prehovoriť… Verše Gustove a ešte jedny, ktoré som Bottovi čítal, nemám kedy odpisovať; maj
          trpezlivosť, azdaj sa niečo časom stane“ (M 14 C 39). Botto však vtedy za Dobšinským
          neprišiel; išlo o Zechenterovu vtipnú veršovačku o klobúku.
[
393
]
Aj Dobšinský kandidoval za farára do Čerenčian; neskôr sa dostal s Andrejom Krnom do
          kmotrovstva.
[
394
]
T. j. po pansky oblečeného človeka.
[
395
]
Botto tu zrejme má na mysli maďarského ľudového hrdinu Mikuláša Toldiho (legendárny
          silák z povestí, vykonával divy sily a udatnosti za čias Karola Róberta a Ľudovíta
          Veľkého; maďarský národný epos o ňom v roku 1847 zložil János Arany).
[
396
]
strekový kúpeľ (nem.)
[
397
]
Postava doktora z Chalupkovej hry
Kocúrkovo
; celý ďalší pasus
          listu o tisovskom kúpeli písal Botto v rovine humoristickej nôty práve tejto spomenutej
          veselohry.

--- KAPITOLA 30 ---

30. Pavlovi Dobšinskému (11. IV. 1857)
Tisovec 11/4 1857
[
398
]
Bratku Pavle!
Stalo sa, že vrchy a doly skopneli a pustie háje sa ozvali: podobne i moja hlava a prse sa
      striasli každodenných starostí a dávajú sa do volania na Teba: „Pavle! Pavle! Pavle! — — —“
Kýho čerta robíš pod tou farskou strechou, že nedáš chyrovať o sebe! či si si už len
      predca tie prsty do tej šrouby
[
399
]
zavrzgol! — No ak je tak, nak Ti bude tá šrouba milostivá. Stalo sa ďalej, že som
      19-ho minulieho mesiaca na súboj sa neustanovil, ponevádž už oje môjho batáru
[
400
]
na Kokavu bolo namierenô, a tak som ho nemohol odlomiť; z čoho nechcem, aby si
      mohol na chabosť môjho srdca zavierať. Ale keď máš takú chúťku do prania,
[
401
]
prídi 15 Mája do Soboty na jarmok, alebo keď i to nie, teda v Juniuse na Trstie
[
402
]
(myslím, že na ten čas tam budem bývať) — tak nájdeš, čo hľadáš. —
Stalo sa, že som Ti zostal burgerom Tisovským — asi na dva roky — bo som prevzal z
      Tisovskýho chotára jednu tretinu, ktorá mi za ten čas asi potrime.
[
403
]
— Tak keď by si bol na dačo súci, by si mi poslal svoju osobu za figuranta — alebo
      aspoň poradil dákyho practikanta — plat je 20 — 25 zl. str. mesiačne.
Stalo sa, že som sa na sviatky na dolinu sľúbil, tak tam mám šunky kaziť.
[
404
]
— Ozaj Hrachovo je tiež na doline — ta či vieš, že W.
[
405
]
zomrel i pochován jest a na jeho mieste sa slávne usadil bývalý 3/4 farár, kaplán,
      administrátor M.
[
406
]
— V Hnúšti má zostať Duda.
[
407
]
To je naozaj rana, že tí farári sa tak preč poberajú — či to tá vaša gebula
      neúčinkuje — obecní ľudia to svatým dúlom menujú, — prečo takým? — ľahká analysis. —
      Kraskovský K.
[
408
]
neviem tiež či nezaďakoval, bo bol veľmi chorý. — Ozaj, či sa hotuješ na súdny deň
      od 3 Mája po 24 Jún — bože len! ako to bude, ovce bez pastierov.
[
409
]
—
Moje pozdravenie Vám
Tvoj J Botto
Tento list Ti za to píšem, že som chcel na ňom novú pečiatku sprobovať!
[
410
]
[
398
]
— Jedna strana, 4°.
— Adresa ako na liste číslo 28.
[
399
]
Tak napísané: Botto ironicky myslí na zamýšľanú adresátovu ženbu.
[
400
]
kočiar
[
401
]
Rozumej: do bitky.
[
402
]
vrch nad obcou Rimavská Píla
[
403
]
vydrží (nárečovo)
[
404
]
Na Veľkú noc bol Botto vo svojom rodisku — dolu v Rimavskej doline; tam zrejme jedol
          „veľkonočné šunky“.
[
405
]
Daniel Valentiny
— ev. farár v Hrachove
[
406
]
Pavel Markovič
— Valentinyho nástupca v Hrachove
[
407
]
Ján Duda
— pochádzal z Ratkovej; študoval v Levoči a potom bol
          ev. farárom v Hnúšti
[
408
]
Ján Krman
— farár v Kraskove; po ňom sa tu stal farárom už
          spomínaný Geneta
[
409
]
príprava na senioralny konvent; Bottove ironizujúce štylizácie vyjadrujú zrejme aj
          postoje adresáta listu k tejto cirkevnej udalosti
[
410
]
Tu sa zachovala vosková pečať s iniciálmi „JB“ (spolu).

--- KAPITOLA 31 ---

31. Pavlovi Dobšinskému (12. VI. 1857)
Tisovec dňa 12 Juna 1857
[
411
]
Pavle!!! :/: (ten repetatur)
[
412
]
Kde že si, tisíc hrmenných! neznáš, že je zitrá 13 Jún? Súdny deň!
[
413
]
Počkaj, keď si sa dosiaľ tak predo mnou skrýval, vykukneš ho tak z dakerieho
      sveta, lebo z toho, lebo z tohto; hiba to kunst
[
414
]
bude Ťa nájsť medzi telkou mrvenicou, — na štestia Ťa mi tá Tvoja plešina len
      azdaj vyznačí medzi milionmi parochien. Nuž a potom, keď Ťa pochytím, naraz tá žltačka vyjde z
      Teba — dolu nohavicami. Potom si môžeš ísť, kde chceš, či kde Ťa zaženú. — Ja už len prosto
      potom pôjdem do neba a Ty z Tvojej temnosti večnej (lebo farári vraj majú temnosť osvetľovať
      ako na tomto, tak na tom svete) mi môžeš poslať adresu svoju a koltla No,
[
415
]
ja sa už každý mesiac aspoň raz z dlhej chvíli dolu skloním Ťa vyhľadať — len
      svetla treba, ohňa treba!
[
416
]
Nuž či je to ozaj pekne — takto sa od druhího doviem, že Ťa vraj žltačka opantala — či si
      sa neznal oženiť, a tak mi prísť povedať, že čo Ti je? oj! oj! no či ho vidíš? — hm! — Ty si
      sa musel ešte s tým O-som
[
417
]
na jeden penaz oddať a varíte tam dumy a jedy a ostríte zbroj, na súboj so mnou
      len varte, brúste, ja som tu a budem tu do termína. 24 Júna som hotový vás privítať na Trstí,
      500 lakťov
[
418
]
na západ od pyramídy, pri morskom oku. Odpovedz mi, hej, lebo nie? bo ináč Ti
      nadám do do — — — do — — —, ale len potom, keď mi neodpovieš — dopoviem do akých, tedy si len
      sám mysli.
Ja Ti len merám furt a merám, a vše toho len veľa ostáva nazad. Keď by si mi ta prišiel za
      figuranta, tak by mi lepšie išlo. — Nuž ale braček naozaj ako sa máš? či hrebieš? ako
      gazduješ? čo robíš? s akým štestím? tak ma nahávaš v nevedomosti o Tvojom stave. Ej, Palo, už
      Ty nemusíš — byť Záporožec!
[
419
]
Dobre sa maj! Pozdravte sa
Tvoj J Botto
[
411
]
— Jedna strana, 4°.
— Adresa ako na liste číslo 28.
[
412
]
opakovanie (lat.)
[
413
]
V ten deň sa konal seniorálny konvent v Tisovci.
[
414
]
umenie (nem.)
[
415
]
numero, číslo (lat.)
[
416
]
Parafráza z Mickiewiczových veršov a z veršov svojej levočskej
Piesne
            mladosti
.
[
417
]
Samuel Ormis bol vtedy farárom v Nižnej Slanej blízko Bystrého.
[
418
]
staršia miera dĺžky, asi 45 cm (aj v Smrti Jánošíkovej)
[
419
]
T. j. neženatý ukrajinský kozák-bojovník. Botto túto narážku na slobodu v zmysle
          manželskom a na voľnosť ukrajinských Záporožcov použil aj v iných listoch Dobšinskému.
          Motív voľného Záporožca sa dostal aj do jeho poézie v básni
Ohlas ukrajinskej
            dumky
— vyšla v
Sokole, 2
, 1863, ako aj v súborných
Spevoch
1880. Pri prvom uverejnení mala názov
Dumka
            ukrajinská
(Na smrť bývalého hajtmana Záporožcov Ivana Ivasenka). Pred textom
          veršov bolo štvorveršové motto z Heinricha Heineho v nemčine.

--- KAPITOLA 32 ---

32. Pavlovi Dobšinskému (16. VIII. 1857)
Tisovec 16/8 1857
[
420
]
Hej Palo, Palo! Z Teba už len nič nevychovám. Ty si lenoch! Čiarať si sa už len naučil —
      ale vôľa! tá dade pod farským prahom zakopaná; alebo keď dade ešte je pri svete, teda iste
      bude u dákej Markvanky
[
421
]
zastavená. Či si ju dakedy vymeníš, to naskrze z Tvojho Levockieho života zaviazať
      nemôžem. Len Ti tú radu dávam — ak ešte nebola nastelko zodratá — vymeň — a aspoň raz ešte keď
      sa do nej obliecť budeš vstave, ta Ti je poctivosť na mieste. Ja ako človek plný dobrej vôle
      Ti teraz, la, čiaram — a vyvolávam Ťa na dobrú cestu — nie síce sa ženiť — ale sa po svete kus
      obozrieť. Bo sa, braček, nemáš nazdať, že Tvoja fara je už všetko. Zo Šmeksu
[
422
]
ďalej vidíš a tak keď sa Ti páči aj s Krnom a Ormisom na posledný August sa
      ustanov v hore spomenutom mestečku a tu vás s kapsičkami budeme aj s Dianiškom
[
423
]
a s druhými chlapmi čakať.
Ja som Ti dosiaľ len meral, meral, premeriaval po tých vrškoch a dolinkách vedľa obyčaje.
      Deň za dňom míňa a my s ním. Peknie výjavy, naozaj romantičnie, mi aspoň z toho zostanú pre
      budúci svet. — Celý týdeň za týdňom tak v horách prežiť, to je radosť, človek zdiveje, to je
      pravda, ale aj otužie. — Na Magniete
[
424
]
raz meráme na konci Julia — deň bol sparný a vody nič — len pred večerom sa strhnú
      mrákavy — a hrom po hrome! Tak sme zreterirovali
[
425
]
do jedného kaštieľa baníckeho, čo dakedy s Hradom Tisovským v jednom veku boli
      vystavali. Prijali nás tam vďačne, bo tam nebývali ľude. Dám ohňa naklásť a ľahnem si ako
      doma, prikryjem sa kepeňom a dymom. Len tu tamejší obyvatelia sa začnú hrnúť jeden za druhým
      na privítania. Mravce mi začali mesto vyčisťovať ako sluzi. Myšky mi hneď začali vrecká
      vystierovať, že čo som jim doniesol. Pavúk šibenec sa Ti spustí na tenkej pavučinke mi k ústam
      na pobozk. A žaby starie len tak spod kochu žmurkali očami na týchto všetečných priezočivcov,
      že čo to robia. Blchy, ploštice a vši boli dade u susedov, tie ma ani neprišli privítať. —
      Požehnania z neba pršalo dnu na nás dvermi či oblokom v takých kúskach ako opekance — len že
      som ja to nechcel prijať — len moji ľudia si z neho polievku a nápoj varili. V tak dobrom
      meste som potom aj dobre usnul a sníval som o štestí a spokojnosti človeka. Ráno mi príde ordonans,
[
426
]
že by som domov mašíroval otcovi na pohreb — neborák sprostil sa biedneho života!
      — to bolo 28 Julia.
[
427
]
Tam je to po pohrebe, a ja som tu zase a merám len, merám, premeriavam.
S Bohom
J. Botto
[
420
]
— Jedna strana, 4°, pečať Jána Bottu.
— Adresa ako na liste číslo 28.
[
421
]
Asi meno krčmárky v Levoči z čias ich spoločného štúdia v štyridsiatych rokoch 19.
          storočia.
[
422
]
Smokovec v Tatrách (poľ. i u nás dobovo)
[
423
]
Gašpar Dianiška
(1820 — 1875) — tisovský rodák, ev. učiteľ v
          Tisovci, neskôr bol profesorom; účastník pražského Slovanského zjazdu v roku 1848
[
424
]
kopec nad Tisovcom
[
425
]
ušli (lat.)
[
426
]
služobník (lat.)
[
427
]
Bottov otec Juraj Botto umrel v Skálniku 28. 7. 1857.

--- KAPITOLA 33 ---

33. Pavlovi Dobšinskému (9. XII. 1857)
[
428
]
Motto:
„Zahučali lesy, tie Breznianske lesy,
že sa tam Palíčok chcel obesiť kdesi;
Ale haluz krehká nezdrží Palíka —
Len veru odpadol pekne do košíka!“
[
429
]
Pavle! procíť!
[
430
]
Či Ti ozaj už prešla mrákota — či ešte oddychuješ po tom ťažkom páde?! Hľa, vidíš, či si
      Ty nemohol bez toho byť — či Ti to bolo treba? — Ó, Korydon, Korydon, Korydon, que te dementia coepit.
[
431
]
Alež przestań szłochać małžonku strapioni: Zawczęnie utracić wszytko źle — próć žioni.
[
432
]
— Pri všetkej prehre si predca vyhral; netreba Ti za pohreb, za kopania jamy, za
      náhrobník nič — len kto zná či je nie predca ľahšie (lepšie) náhrobník postaviť v cmiteri, ako
      na prsach ho nosiť. Kar som vynahal, veď bez toho ten, či si robil už či nie, to ho musíš
      vtedy spraviť, keď ja ta dojdem. Ale to čudno, tak dvom odrazu tá istá osoba odomreť! Krno
[
433
]
vraj tiež to utratil čo Ty: tak tedy potešujte a vyučujte jeden druhýho týmito
      slový: že človek žení, pán Bůh mení.
[
434
]
—
Už je to raz tak na tom svete, všetko sa môže stať, ale len v istom mieste a v istom čase;
      ak jedno z týchto netrafí — amen. Tak ako vy, znalci času, ste si dobre vyvolili, bo je ešte
      dosiaľ panujúca planeta Venus; ale miesto, to nešťastnô miesto ste schybili — chybí vám
      Stratégia. Ešte máte 20 dní dobrieho času a 20 ? míl
[
435
]
strategie, do tedy aj zoštudujete, aj Zámok dobyť môžete — len sa teda majte!
      majte! Ak sa ale ešte predca oklameš, tak musíš čakať. Kým sa Venus vráti a štestia obráti.
[
436
]
Ku Strategii nevadí mať kus aj taktiky — ktorej ak by Ti schema bolo z umu zišlo —
      je nasledujúce:
Visus, colloquim, visus, post oscula tactus
Post tactum — factum, post factum — — poenitet actum.
[
437
]
To je vlastne už celý plán, len ho treba upotrebiť tým poriadkom — to je ešte viac ako
      plán — to je rebrík Jakobov,
[
438
]
alebo lepšie Prášilov.
[
439
]
Paľo Markovič
[
440
]
ako počujem už vyšiel do neba po ňom — či do mesiaca len, kde má na Dávidovej
      harfe až do smrti hrať, hrať, hrať!
[
441
]
S Bohom, do videnia
Tisovec dňa 9 Decemb. 1857
J Botto
Po sviatkoch že doma seď — a maj dreva na oheň. Šach zabieľ a začerni, že by sa v dyme
      dobre figúry rozoznávali.
[
442
]
[
428
]
— Jedna strana, 4° pečať Jána Bottu.
— Adresa ako na liste číslo 28.
[
429
]
vlastné Bottove veršíky na Dobšinského úmysel oženiť sa s Brezniankou
[
430
]
ironická štylizácia výpovede z biblie
[
431
]
Ó, Korydon, Korydon, Korydon, čo ťa šialenosť počala (lat.) — meno antického pastiera,
          verš z Vergília
[
432
]
Ale prestaň počúvať manželku strápený, predčasne utratiť všetko zlé — okrem ženy (poľ.
          — asi Mickiewiczove verše).
[
433
]
Andrej Krno sa vtedy tiež pokúšal oženiť.
[
434
]
Bottova parafráza ľudového príslovia
[
435
]
Graficky vyznačené: štvorcových míľ.
[
436
]
Bottovi mimovoľne prešiel výraz do rýmu.
[
437
]
Pozri, prehovor, pozri a dotkni sa pier. Po dotyku prejdi v čin, po čine ľútosť (lat.
          verše).
[
438
]
Zo Starého zákona: Jakubov sen o ceste k nebesiam po dlhom rebríku.
[
439
]
Barón Prášil — postava chválenkárskeho dobrodružného klamára v českom preklade
          poviedok nemeckého autora G. A. Bürgera — v origináli
Münchhausen
.
[
440
]
Pavel Markovič — ev. farár v Hrachove
[
441
]
Podľa dobového i neskoršieho ľudového podania sa škvrny mesačných kráterov za splnu
          vysvetľovali ako postava izraelského kráľa Dávida, ktorý tu hrá na harfe a spieva svoje
          žalmy.
[
442
]
Botto i Dobšinský boli náruživí šachisti.

--- KAPITOLA 34 ---

34. Pavlovi Dobšinskému (25. VII. 1858)
V Tisovci 25/7 1858
[
443
]
Pavle!
Už tomu chvíľa, ako sme sa spolu nedovrávali, ta čože robíš, bisťužebohu! Ani mi Povesti
[
444
]
neposielaš, bezplatne síce, ale na Conto.
[
445
]
Či už nemám pred Tebou creditu?
[
446
]
— No nič to — keď mi nedúveruješ, dones mi sám jeden celý zväzok, a potom z ruky
      do ruky. A potom, ak by som Ti predca peniaze dák z ruky vytrhal, by si mohol ísť za mnou až
      do — do — Šmeksu.
[
447
]
Vieš Palo, do toho Šmeksu! Veď si Ty bol chlap dakedy — vieš ešte po skalistých
      stenách — muchy biť, tak reku, keď si ešte chlap, pusť sa so mnou do Šmeksu, pôjdeme hore
      dolu, horami dolami, starými cestami, až ta, ta, kde sa oko starô nadarmo vystrája, tam, tam
      budeme blúdiť bez konca, bez kraja, či počuješ Palo! Na Lomnický špic
[
448
]
pôjdeme! A to na dnes týdeň, prídi, ako sa Ti len páči, s paličkou abo bez
      paličky, s kapsičkou abo bez kapsičky, s turáky abo bez turákov — ako sa Ti reku len páči. Do
      Kežmarku na forsponte
[
449
]
alebo tiež ako sa nám bude páčiť. Pôjdeme traja, Ty, Dianiška
[
450
]
a ja, to je dosť do kompánie, úplný počet. Tak sa len maj, maj, že by si na dnes
      týdeň tu — bol. Odpíš po telegrafe, kedy sa Ti bude môcť a páčiť uponížiť. Do konca tohto
      mesiaca Ťa budem čakať. Keď neprídeš, obanuješ. Ja som s mojimi prácami za týden hotový, ta
      chcem mať už raz troška vyrazenia. Ty tiež nebudeš mať teraz, ako naveky, takých starostí, že
      by si nemohol — a Dianiška je tiež slobodný, ak sa do tých čias neožení. Preto nohu na cestu,
      kým je sucho. Ale počkajže za týdeň, Ty to neviem či sa dovieš a zhotuješ, preto Ti ešte tri,
      t. j. 3 dni radáš
[
451
]
na úplnô zobrania dávame.
Do videnia, s Bohom
Tvoj J. Botto
[
443
]
— Jedna strana, 4°, pečať Jána Bottu.
— Na liste sa zachovala adresa: Dvojíctihodnému pánu Pavlovi Dobšinský, ev. kňazovi s
          úctou na Bystrej pri Štítniku.
[
444
]
Slovenské povesti
. Kniha prvá. V Rožňave a v Banskej Štiavnici
          1858 — 1861. 570 s. Vydali ich August Horislav Škultéty a Pavel Dobšinský. Medzi
          prispievateľmi je uvedený aj Ján Botto. Dielo vychádzalo v zošitoch, pisateľ má na mysli
          prvé zošity.
[
445
]
účet (lat.)
[
446
]
úver (lat.)
[
447
]
Smokovec v Tatrách (poľ. i u nás dobovo)
[
448
]
Lomnický štít (dobovo)
[
449
]
povoz (nem. i u nás dobovo)
[
450
]
Gašpar Dianiška
— učiteľ v Tisovci
[
451
]
na dôvažok (hovorovo)

--- KAPITOLA 35 ---

35. Riaditeľstvu lesov (20. I. 1859)
[
452
]
die K K Berg Forst
Wohllöbliche k. k. Berg —
Forst — und Güter-Direction!
In Anbelarcht dessen dasz bei der Wohllöblichen k. k. Berg — Forst — und Güter Direction
      mehrere Commassations Arbeiten bevorstehen, waget der gehorsamst Gedertigte, hiemit, um die
      Verwendung bei diesen Arbeiten zubitten.
Derselbe ist 30 Jahre alt,
Ledig,
Spricht: ungarisch, deutsch, slawisch und lateinisch.
Sein Diplom erheilt er im Jahre 1852, seit welchen Zeit er bei mehreren priwat Geometers,
      sowohl die Aufnahmen als auch Commassationen gemacht hat und hat gegenwärtig unter der Leitung
      des Vertragsmäszig operirenden geometers, Herrn Johann Lipták seit 3 Jahren in der schwierigen
      Aufnahme des Theisolzer Terrains gearbeitet.
Obwohl er noch nicht das hohe Glück hatte von der Wohllöblichen k. k. Berg — Forst — und
      Güter — Direction mit dem Vertrauen beehrt zu sein, so waget er hiemit zu versprechen, wenn
      derselbe in der X-ten Diaeten Classe verwendet sein dürfe, vollkommen diesen Verdienste zu
      entsprechen — und verharrt derselbe in tiefster Ehrerbietung.
Neusohl am 20 Jäner 1859
der Wohllöblichen k. k. Berg — Forst — und Güter Direction
unterhäniger Diener
Johann Botto
dipl. Ingenieure
[
452
]
— Rukopisný koncept, dve strany, 4°, signatúra 23 A 5.
— V závere textu sú ťažko čitateľné opravy ceruzou.
— Bottova žiadosť o zamestnanie pri cisársko-kráľovskej správe lesov, baní a majetkov
          v Banskej Štiavnici nebola vybavená kladne: Botto ostal bez trvalejšej práce až do mája
          1859. V žiadosti Ján Botto zhŕňa stručne svoje základné biografické údaje.
— Po nemecky písaný koncept listu prekladáme do slovenčiny:
Slávnemu cisársko-kráľovskému riaditeľstvu lesov — prijímacia správa
Keďže slávne cisársko-kráľovské riaditeľstvo lesov — prijímacia správa, má pri svojich
          lesných správach zriadené viaceré komasačné pracoviská, dovoľuje si dolupodpísaný úctivo
          podať prosbu o miesto. Prosí, aby sa vzalo do úvahy, že
— je tridsaťročný,
— slobodný,
— hovorí po maďarsky, nemecky, slovensky, latinsky.
Diplom získal roku 1852; od tohto roku pracoval u viacerých súkromných zememeračov a
          osvedčil sa pri komasačných prácach. Teraz už tri roky pracuje pod vedením operačného
          geometra Jána Liptáka za ťažkých podmienok v namáhavých terénoch.
Keďže sa ešte nepokúsil o šťastie a dôveru slávneho cisársko-kráľovského riaditeľstva
          lesov, osmeľuje sa prijímacej správe vyhlásiť, že ak by bol zaradený do desiatej triedy
          (čo by to aj jeho doterajšiemu postaveniu zodpovedalo), prosí o prijatie do služieb.
Banská Bystrica 20. januára 1859.
Slávneho cisársko-kráľovského riaditeľstva lesov
ponížený služobník
Ján Botto, dipl. inžinier

--- KAPITOLA 36 ---

36. Pavlovi Dobšinskému (10. VII. 1859)
Sv. Martin 10 Jula 1859
[
453
]
Bratu Paule!
Nedívaj sa Ty, z Martina datírujem toto kratičké psaní,
[
454
]
ale sa dívaj na tom, že Ti ho v Martine, v mojom sídelnom meste píšem. Tu som Ti
      zase medzi repkármi. 22 Mája som sa sem preredikal, na letovisko — comassujem Bellú, Stránku
[
455
]
atd., n:b:
[
456
]
v Šípkovej residentii.
[
457
]
Ten istý človek (že by som pozdejšie nezabudol, ktorý je teraz na výprave so
      statnými koňmi v Prešporku) — Ťa dáva, miesto že by Ti bol trochu dáč písal — hodne
      pozdravovať s celou famíliou, ktorej som ja tiež, najmladším síce, ale najstarším predca, údom.
[
458
]
Vprostried Mája, vlastne ešte na sviatky Velkonočnie, som sa zberal do Štiavnici k Tebe,
      ale okolnosti moje mi obrátili oje do Gemera, kde som práve došiel mojho dobrieho priateľa oči zatlačiť.
[
459
]
Skálnik zostav bez farára — dosiaľ už pred neznám, či sa Ty ta neredikáš, bo som
      im radil Tvoju Dvojctihodnosť, Skultetyho
[
460
]
a Dianišku Gasp.
[
461
]
Kto zná, který sa stal z vás vyvoleným — práve teraz píšem tú otázku bratovi.
[
462
]
Do Smeksu
[
463
]
neznám či už pojdeme toho leta, ale príď na Turčianske hole — potom môžeme prejsť
      aj na Kriváň,
[
464
]
ak budú príhodnie časy.
Turiec Ti je ešte tak pekný, okrúhly, ako pred tým býval, čo sa aj peknie tváre a ľudia
      popremieňali. Společnosť už nie taká, bo sa tí voľní šuhajci, ktorí okraslovali svet, sa už
      oddali do práce prozaičnej, do rozmnožovania človečenstva, alebo theologicky pracujú na
      vinicách svých. — Král
[
465
]
je tiež tu adjun(c)tom pri okresnom úrade, čo bol tak zakochaný do toho milieho
      Turca, teraz sa ale zdá byť po Flitterwochoch,
[
466
]
po Sympathii.
Ostatne — Ty že sa ako máš? A čo robíte s vašimi povestmi? Ja som vám iste ešte dlžníkom,
      no ale keď chceš, že by som Ti nebol — pošli mi Tvoju adresu aj s hodným listom — a nebudem Ti
      ďalej.
Dobre sa maj, ohlás sa!
J Botto
[
453
]
— Jedna strana, 4°, pečať Jána Bottu, signatúra V 201: list sa len dodatočne našiel v
          rozhádzaných variach LAMS.
— Na rube listu je zapísaná adresa: Velactenému pánu p. Pavlovi Dobšinský,
          professorovi na Ev. gymnázium v B. Štiavnici.
[
454
]
Bottova vtipná štylizácia: narážka na štýl polemiky Antona Bernoláka
„Toto
            maličké písmo má sa pánovi Anti-Fandlymu do jeho vlastních rúk odevzdať z roku
            1790“
.
[
455
]
Názvy turčianskych obcí; od 22. mája 1859 pracoval na komasácii chotárov obcí
          Stránske, Bela, Ďur — principálom mu bol staronový inž. František Filo z Valče.
[
456
]
nota bene — a mimo, dokonca (lat.)
[
457
]
v Šípkovom sídle (lat.) — Samo Šípka mal dom v Martine a uňho bol aj Botto
          ubytovaný
[
458
]
Vtipná štylizácia, lebo Šípka už bol ženatý.
[
459
]
Skálnický farár Jozef Longauer zomrel v máji 1859; jeho nástupcom sa stal Pavel
          Czéner.
[
460
]
August Horislav Škultéty
(1819 — 1892) — po bratislavských
          štúdiách bol v rokoch 1841 — 1848 kaplánom v Tisovci pri superintendentovi Pavlovi
          Jozeffym, potom bol farárom v Hosúsove, od roku 1850 v Rozložnej, v rokoch 1862 — 1874 bol
          riaditeľom slovenského gymnázia v Revúcej, od apríla 1875 až do smrti bol farárom v zbore
          kraskovsko-lukovišťskom.
[
461
]
Gašpar Dianiška ostal i naďalej učiteľom v Tisovci.
[
462
]
Bottov jediný brat Michal, o jedenásť rokov starší od Jána, ostal hospodáriť na
          rodinnom majetku vo Vyšnom Skálniku; ani jeden list Jána Bottu bratovi sa nezachoval. Len
          recipročne, od Michala sa zachovalo z rokov 1863 — 1880 vo fonde Jána Bottu 26 listov
          (signatúra 23 A 8).
[
463
]
Plánovaný výlet do Smokovca sa vtedy neuskutočnil.
[
464
]
Myslí na Malý alebo Turčiansky Kriváň (1711 m).
[
465
]
Janko Kráľ
(1822 — 1876) pracoval v Martine v rokoch 1858 — 1860,
          po Čadci a pred Kláštorom pod Znievom.
[
466
]
medové týždne (nem.)

--- KAPITOLA 37 ---

37. Pavlovi Dobšinskému (9. I. 1860)
Sv. Martin 9/1 860
[
467
]
Hurra Pavle!
Vivas et crescas!
[
468
]
Keď toho Sokola
[
469
]
od telkých rokov uviaznuteho na lepe na slobodu pustiť chceš.
[
470
]
Ale pozor! bo ak bude ešte silný — dostaneš pri rozpúšťaní krídel ľahko notnú
      facku; ak bude ale bars ukľačaný, zdrevenený, — kdeže pôjde? — a na ostatok ešte Teba samieho
      zje, alebo Ti na pokon zdochne ešte na Tvojom vlastnom grunte. Za ostatnô sa ale neboj, ohňa a
      mesa dosť, pochová sa dobre, bude teda aj spružnej sily dosť, — ale za prvô, za prvô Ti
      nestojím. — Veľa to toho ohlasu už bolo o tej comoedii
[
471
]
— až na ostatok ešte všemocná vôľa panujúceho Orla
[
472
]
bude tá, aby tento istý Sokol tak ako bol aj zostal na večnie veky na lepe — to
      bude potom špás za groš. — Preto brat môj, ani hrachu sa mi ešte jesť nechce, že by som mu
      takto potom popod krídla zafúkať mohol, keď je to ešte nerozhodnutá otázka: byť a nebyť.
[
473
]
Bodaj že by ale čím skorej sa šťastlivo rozhodla.
A teraz prikročme k hlavnej veci. Poneváč sa mi Turiec pri úzky vidí, teraz, keď som sa
      mojich chlebových prác ztriasol, chcem sa trocha prevetrieť do jari; za to sa Ti týmto
      osmeľujem moju Empfelungs Adressu
[
474
]
poslať, za ktorou, keď na ňu priznivej odpovedi mi popreješ, sa sám expedírovať
      nezameškám s počiatkom budúceho mesiaca. — Dlžobu za Povesti Ti sám donesiem.
S Bohom!
J Botto
[
475
]
[
467
]
— Jedna strana, 4°. Na rube listu je zachovaná adresa:
Wohlgeboren Herrn Paul v. Dobšinsky, Professor and Gymnasium zu Schemnitz.
[
468
]
Ži a rasť (lat.).
[
469
]
Prvé číslo Dobšinského „časopisu pre krásno, umenie a literatúru“
Sokol
vyšlo až 5. mája 1860; Dobšinský však už predtým získava
          spolupracovníkov na toto dosť odvážne podujatie. V liste J. K. Viktorinovi už 16. 11. 1859
          Dobšinský píše: „Moji známi sú: Kalinčiak, Grajchmann, Čajak, Hostinský, Kubáni, Šefranka,
          Hroboň, Botto, Reuss, Sládkovič, Vy — a hľa, už som Vás všetkých vyrátal; čo nad to
          merkujem sú vera diu minorum gentium v beletristike. Viem, že mi Vy nových pomenujete…“
          (Archív Spolku sv. Vojtecha, Trnava, fasc. 142/146 — fotokópia).
[
470
]
Ako levočskí študenti v roku 1846 — 1847 „vydávali“ Dobšinský s Bottom rukopisný
          časopis
Holubicu
, ktorá mala prílohu „brat bratov a priateľ Života“ s
          názvom
Sokol
: v roku 1847 vyšlo päť čísel
Sokola
(porovnaj faksimile rukopisu z roku 1977).
[
471
]
Botto má na mysli prípravy na vydávanie
Sokola
.
[
472
]
Bottov dvojzmysel: panujúca habsburgovská dynastia mala v erbe dvojhlavého orla
[
473
]
Hamletova otázka v Shakespearovej dráme
[
474
]
doporučenú adresu (nem.)
[
475
]
Na tomto mieste komentárov treba spomenúť list Jána Čajaka adresovaný do Štiavnice
          Pavlovi Dobšinskému a Jánovi Bottovi z 10. 3. 1860 (sig. M 14 A 25): „Palko, Janko, drahí
          moji!… Medzi Vami — keby tak pri Jankovi sedel a hľadiac do Vašich dobrých očú, vo Vás by
          sa tešil, tak blízko a tak dúverne — nuž by vyšli žarty, smiech i všetky výrazy dobrého
          humoru najavo; ale tu?
Bože môj, bože môj, čože bude zo mňa,
každý planý človek voľačo má do mňa,
a tých planých ľudí tak je moc v okolí,
ako tej ohnice po širokom poli —
nik ju nevytrhá, nik ju nezaseje,
zachovaj mi, bože, tie moje nádeje!
Nádeje, nádeje, vrštek z rozmarína,
keď jedna uvädne, narastie mi iná;
iná mi narastie v srdiečka záhrade,
nikomu som s nimi v svete ku závade. Atď.
Len to je ešte dobre, že čím mi je príkrejší tento glóbus, tým milšie mi zneje fujara
          moja. Pamätáte sa na tú levočskú básničku? Vtedy sa vám bola páčila, a to ma trochu
          upamätalo, že mám nejakú byľku známosti — aspoň geografickej — v Parnase. Janko! Palo! dva
          bratranky, či do korda (pamätáš, Palo, na náš súboj levočský, keď som ti palček nadťal?),
          či do sklanky? — no do čohokoľvek — len nezabývajte na mňa!“ V liste ďalej posiela do
          pripravovaného Sokola verše. Čajakovu reminiscenciu na Levoču treba opraviť na základe len
          teraz identifikovaného listu J. M. Straku otcovi a bratovi Jána Bottu z Levoče 10. 5. 1845
          (sign. A 1431), v ktorom píše: „Jankova rana sa odvtedy, ako ju sám Miško (= brat Jána
          Bottu) videli, tak nepatrne premieňa, že Vám o nej práve nič zlého písať nemôžem, a dobré
          to, že doktoria povedali, že: za týmto sa strábením lepšie pôjde; že jeho zvláštne šťastie
          tak chcelo, by sa rana dobre vyčistila, a tak sa prekazilo veľkému zbieraniu, skrze ktoré
          by sa bola odňala živnosť prstu a bol by mu ľahko odpadol. Ostatne on sám je veselý a tá
          veselosť tiež hodne dopomáha k tomu, že sa rana lepší.“ Bez poznania týchto dokumentov a z
          iných prameňov konštatoval Ján Marták: „Botto v Levoči i ochorel. Podľa zápisníc, kde sa
          ospravedlňuje jeho neprítomnosť, bol chorý od konca apríla do začiatku júna 1845“
            (
Sborník na počesť J. Škultétyho
, 1933, s. 182).

--- KAPITOLA 38 ---

38. Pavlovi Dobšinskému (10. VII. 1860)
V Martine dňa 10/7 860
[
476
]
Pavle!
Kýho čerta robíš pod tou trašlanicou! atd.
[
477
]
Čo to za poriadok s tým Sokolom, to je do popukania! — vychodí vraj 5-ho
[
478
]
a do Martina sa sotvi 10-ho ešte objaví. Či to tá slimáková počta, či že tá
      blondínka oproti na príčine, — aby to všetko skämenelo! — Veď keď má byť, nech bude! a pre
      koho to Ty ozaj ten časopis píšeš? keď sa smiem opýtať. Pre ľud? Čo tam má ľud z toho
      všetkieho — čo tam stálo? — h- - -o.
[
479
]
Pre peknô pohlavia? No ak len tak vieš zabávať — tak sa nikdy neosmradíš. Pre
      inteligentiu? ojé! — — jedným slovom: …bem ja tvojich tristo d-i
[
480
]
— to je všetko nič! Posol z Prahy
[
481
]
je ináč dosť potrestaný — predca si to P na predku tak prikantároval, že keď ho
      človek číta, ani na to nepríde, žeby mohol byť bez neho. A Ty meno takô peknô mať: „Sokol!“ A
      predca ho nevedieť tak vystrojiť, že by vrabce prestali naň čirikať. — Či nemáš dopisovateľov?
      Prečo? Či nevieš o čom písať? — Ani len jedného ešte dosiaľ do života terajšieho siahajúceho
      článku nebolo v ňom — toto je robota! Krátko — a pri tom vo v(šetkom)
[
482
]
ešte málo — alebo nič — no potom sa maj dobre! — Naozaj sa to tak vidí, akoby ten
      tvoj vták (nemal) ešte istieho hniezda, z ktorieho by v istom smere vyletuval do poľa. Chlape!
      daj si viacej starostí o to, a o potravu jeho — lebo ináče napokon ešte aj Teba, na spaní
      zožre — aj predca zdochne. Papriku, salámy, víno a život dávajúci bifteak; koláčov dosť — ale
      chleba, chleba treba!
[
483
]
Samo Ťa pozdravuje a praje Ti 10 000 predplatiteľov budúcne.
[
484
]
Pošibaj teda tie počtárske kone, — dopisovateľom hoď aspoň tabaku do nosa, aby túžobní
      čtenárovia od samieho čakania nepospali. Takto asi vyzerá fáma nespokojnosti našej, rastnuvšia
      denne po lokti, keď petidenná vchodí do Štiavnickej brány. Telko o tom. — Teraz Ti ešte poviem
      o nás niečo. Nuž vidíš, ja som Ti ešte dosiaľ tu, comassujem. Z Tekova nič,
[
485
]
komorovskie plány
[
486
]
sa už síce kľujú, ale pred pár mesiacmi sa sotvi čoho dočkám. Ináče prác tu na
      zdochnutia — dosť. — Samo leží ako drevo, mal do dosky prdnúť — ale je už lepšie. Ten sa Ti
      strojil už niečo aj písať, keby mu to nohu nebolo pochovalo. Hodža Ď.
[
487
]
Ti tiež sľúbil humoresky — ale tomu tiež len tedy ovsík hrá, keď sa k nám vypýta.
      Mal tu byť aj jeden slovenský majáles — a len preto dosiaľ nebol, že ešte len bude. — Divadlá
      tiež žiakov čakajú — ináče o to nie núdza. Tí Nemci, čo boli v Štj.
[
488
]
od mesiaca tu hrali.
No dobre sa maj! Na zdravia Ti vinšuje
Tvoj
J Botto
[
489
]
[
476
]
— Jedna strana, 4°, pečať Jána Bottu.
— Adresa ako na liste číslo 36.
[
477
]
začiatočný verš ľudovej piesne
[
478
]
Časopis
Sokol
mal v tiráži oznam, že vychádza „5., 15. a 25.
          každého mesiaca“ (teda trikrát).
[
479
]
Jasne dešifrovateľné „ľudové“ slovo.
[
480
]
Šifru možno rozlúštiť ako plurál: „detí“!
[
481
]
vtedajší český beletristický časopis
[
482
]
Slovo rekonštruované — list je tu odtrhnutý.
[
483
]
Celá veta je pripísaná na boku listu s odkazom vsuvky na toto miesto textu.
[
484
]
Samo Šípka; zachoval sa list Dobšinskému zo 7. 5. 1860, teda hneď po vydaní prvého
          čísla Sokola s dátumom 5. 5. 1860: „Keď ti takto píšem, to už môžeš vedieť, že som
          nafúkaný a že som tým smelší, keď ma aj druhí diváci na Tvojho Sokola podhuckali. A
          bratku! to sa ešte len menej inteligentné publikum s týmto k Tebe obracia, a ak Ti
          pricafúra ten inžinier s tými dlhými havranovými fúzami, čo mu plameň z úst blčí, zo Sv.
          Ďura, kde sa už od poltreťa týdna baví, čože ti ešte len ten povie, ak Sokola u mňa vidí?“
          Aj 15. 9. 1860 píše Šípka Dobšinskému: „Tvoj list od 6. sept. t. roku písaný som práve v
          toto okamženia prijal a nezameškal som Bottu navádzať, aby písal voľačo o tom našom
          divadle, ale to ti je dnes lajchár, tak sa už len sám priberám, ačpráve mne to ani tak
          nepatrí písať o tom, lebo som bol sám herec“ (M 14 E 27). V Martine vtedy hrali
          Palárikovho
Drotára
.
[
485
]
Botto má na mysli Daniela Braxatorisa, zememerača v Dudinciach. O Bottovom hľadaní
          ďalšieho zamestnania svedčí aj list Š. M. Daxnera P. Dobšinskému z N. Kálova 21. 4. 1860:
          „Bottovi moje úprimnô pozdravenia — ľutujem, že v mojej ochodzi je už všetko takmer
          regulovanô — a že následkom toho nemám spôsobu jemu roboty zaopatriť. Regulatia Váhu ale
          podáva mu príležitosť peknú na vyznačenie sa a zbohatnutie, len by sa zavčasu bolo treba
          postarať o spôsob, aby sa k dielu tomu dostať mohol“ (V 225).
[
486
]
Botto sa až v prvej polovici roku 1861 dostal ku komasačným prácam od
          banskoštiavnického komorského panstva.
[
487
]
Juraj Hodža bol vtedy okresným notárom v Turanoch.
[
488
]
Štiavnica; išlo o kočujúcu nemeckú divadelnú spoločnosť.
[
489
]
Na toto miesto komentárov zaraďujeme pasus z listu Ľ. Kubániho Dobšinskému z Bátky 6.
          4. 1860. Posiela mu „obraz z učiteľského života“ Mendík (Dobšinský ho odtlačil v
Sokole
, č. 2 — 7) a pokračuje v liste: „Humoresku inakšiu ti iba
          pozdejšie pošlem, možno že bude opisom našej originálnej cesty s Botto Janom. Vypomstím sa
          v nej na ňom ako opravdový charlatán, čo sa nepovolane do kritiky bystrických obrazov a
          radvanských husí púšťa. Že sa do detvianskej krčmárky — ktorá nás tak bezzištne
          vysluhovala — zaľúbiť musí to je isté. Aspoň je svojho spolu-emigranta bez láskostrastí
          nijak nenahám. Pozdrav ho ako dôkladnýho učenca výtvarných úmok — der bilden den Künste —
          a aby mi tú charlatoneniu odpustil“ (M 14 D 3). Kubáni tu má na mysli prózu
Emigranti
, ktorú napísal roku 1860 (vyšla však až po jeho smrti v
          Tábore roku 1870); Bottu v nej opísal pod menom „merník Ružan“, seba ako „spoluturistu“.
          Ale už roku 1860 Kubáni v
Lipe, 1
uverejnil prózu
Hlad a
            láska
, v ktorej je Botto opísaný v postave merník Ružan, Dobšinský ako Daniel
          Korunka, autor Kubáni ako Stanko Stupický a Kubániho manželka Zuzana, rod. Malatínska ako
          Miluša Slavatínska.

--- KAPITOLA 39 ---

39. Pavlovi Dobšinskému (11. XI. 1860)
V Martine dňa 11-ho Novemb. 860
[
490
]
Pane mladoženíchu v nádeji!
S velikým pohnutím som Tvoje pozvania čítal — a po prečítaní ho, ešte vo vätšom zostal. A
      toto pohnutia Ti v nasledujúcich žalospevoch na javo dávam:
Jaj nešťastná hodina! švábka černieť začína — adieu!
Všetko je dym z komína, žito ide do mlyna — adieu!
Záporožská rodina, bohužiaľ sa už míňa — adieu!
Palo, Ty si mršina, — počkaj, pustíš do klína — adieu!
atd. atd. atd. atd.
[
491
]
Žiadaš, aby som Ti prišiel za družbu. Ach, nežiadaj si to — celá Štiavnica by sa len
      žalospevmi ozývala; — a to lúčenia sa Tvoje od krušpánovho venca by som zniesť nemohol. Ináče
      budem hľadieť si dať srdce okovať do tých čias, ak len bude možná vec. Do tej ale klzkej
      Štiavnice sa mi akosi nerado — a ani môj osud sám to nechce; ako sa to dolu nižej dozvieš. Ja
      som sa 25-ho minulého mesiaca začal z Turca odberať následkom nášho uzhovoru s p. Forstrathom
[
492
]
dňa 18-ho tohože mesiaca v Štubni — a poberať sa do tej Štj.
[
493
]
— Len veru Ti tu príde list s veľkou pečaťou od horespomenutého p. s nasledujúcou
      sadou: Vedľa nášho ushovoru v Štubni som mal od nich ústno alebo písomnô osvedčenia do 1-ho
      Oct. dostať straniva prijatia tých tam spomínaných 8 chotárov; poneváč som ale do tohože času
      ani ústno ani písomnô osvedčenia od nich nedostal, lebo jich písmo 26 Sept. písanô len 9-ho
      Oct. ko mne došlo — a vedľa urobenej úmluvy nehlásenia sa do tohože času za znak neprijatia
      týchže prác považovanô byť majúc — som dňa 1, 2 a 3-ho téže práce druhým rozdať prinútený bol.
      Takže jim teraz až do jari žiadnych prác dať nemôžem. Telko asi bolo všetkého — ale mi to dosť
      bolo. Viď teda a súď! a uvidíš v tom prst osudu mojho. — Teraz bez zvláštnejších prác zostanem
      nebodaj tuná až do jari, kde sa veľmi dobre cítim. Alebo — možná vec, že ma financiálne nehody
      prinúťa do Bystrice sa odstehovať k výhodnejším prácam. Tak kdzie znajdzies blędom końca!
[
494
]
— Nuž vidíš a ja Ti na všetky nehody a príhody len poviem: To lubię,
[
495
]
až kým raz tá mrtvica sa neobjaví. —
My sa Ti ešte raz aj so Samom
[
496
]
poďakúvame za úctu a prajeme Ti, ak by sme t. j. dojsť nemohli, — mnoho, mnoho —
      všetkého dobrého, mnoho! v tom nádejnom novom stave. — Ale ozaj — ako Ty budeš teraz aj
      manželom, aj vydavateľom? dvom pánom sa slúžiť nedá. Vieš čo urobíš — vezmi si mňa za
      pomocníka, a síce ku prvšiemu fachu prácam, — lebo v tých druhých zase si Ty už zbehlejší. —
      Ja, ako si to z hora videl, mal by som času dosť. — Aj zodpovednosť by Ti už len prepustil. No
      kako se kaže?
[
497
]
— Ozaj nečítaš „Pozor“.
[
498
]
My čítame „Čas“ a „Humor. listy“ a ešte by sme si chceli aj „Pozor“ zvážiť, to má
      zvlášte pre naše postavenia interessantný časopis byť. — To si dobre urobil, že si v Sokole
      oznámil nahlas Tatrína
[
499
]
meno — veď ak to nebude, tak sa odspieva i mladeži našej a vúbec národu. Veď nieto
      ešte formy, z ktorej by sa ozval hlas národa. Jeden-dva privátne hlasy po kútoch, alebo aj
      verejne uznané, budú len za privátnu mienku a pri všetkom ešte povedať môžu: národnosť
      Slovenská je len chimaera. A tým dvom abo trom povedia to, čo v processe Figarrovom
[
500
]
úsudne povedali, vraj: len ako si to jeden intelligentný človek môže zťahovať na
      seba, keď sa tam len luza Slovenská rozumieť má. — Som zvedavý, ako tí páni farári sa v tom
      ohľade pochlapia, keď sa toľme za národovcov v cir. nov.(inách)
[
501
]
nahlásali. Stanovisko je premenenô — kto zná, či oni tiež vezmú meč na dve strany
      ostrý.
S Bohom
J Botto
NB Na ten pád, že neprídem, sa len assecuruj,
[
502
]
Bratre — vieš, že som ja človek, ktorý od okamženia závisí. Povedz pozdravenia
      všetkým známym i neznámej Tvojej holubici.
[
503
]
S Bohom.
[
490
]
— Dve strany, 4°.
[
491
]
vlastné Bottove veršíky k Dobšinského ženbe
[
492
]
P. lesný radca (nem.) — išlo o predbežne nepriaznivé vybavenie Bottovej žiadosti o
          miesto v Štiavnici pri „komore“
[
493
]
Banská Štiavnica
[
494
]
Tak kde nájdeš blúdeniam konca (poľ.).
[
495
]
To milujem
, (poľ.) — názov známej Mickiewiczovej balady
[
496
]
Samuel Šípka
[
497
]
ako sa páči (chorv.)
[
498
]
názvy vtedajších českých časopisov
[
499
]
O Tatríne, „jednote milovníkov života a národa slovenského“ z rokov 1844 — 1847, písal
          Dobšinský v
Sokole
, 1 1860 v súvislosti s prípravou na plánované
          akcie o založenie jeho nástupcu — Matice slovenskej.
[
500
]
Narážka na celkom reálnu biografickú udalosť autora hier
Barbier zo
            Sevilly
a
Figarova svadba
P. A. C. de Baumarchaisa (1732
          — 1799), francúzskeho dramatika, ktorého vláda Ľudovíta XVI. za spoločenské ozveny hier
          perzekvovala.
[
501
]
Botto má na mysli súdobé vtedajšie cirkevné časopisy katolícke (A. Radlinský) i
          evanjelické (J. M. Hurban).
[
502
]
poistiť (lat.)
[
503
]
Bottova narážka nie iba v zmysle prírodnom (sokol — holubica; milý — milá), ale i
          časopiseckom ešte z levočského obdobia oboch korešpondentov — porovnaj list 37, poznámka
          3. — Bottov list je odpoveďou na Dobšinského list zo 7. 11. 1860, v ktorom ho pozýva za
          družbu na svoju svadbu (všetky Dobšinského listy Bottovi majú signatúru LAMS 23 A 12; z
          listov tu prepisujeme len úryvky — kompletné budú súčasťou pripravovanej edície listov
          Pavla Dobšinského).

--- KAPITOLA 40 ---

40. Pavlovi Dobšinskému (30. XII. 1860)
v Martine dňa 30-ho Dec 860
[
504
]
Bratre v Kristu!
Vedomô porekadlo „čo sa vlečie neutečie“ týmto písmičkom Ti plním. Odpoveď na Tvoj
      posledný list, át,
[
505
]
tu máš. Veru, veru Ti závidím — ale aj prajem to Tvoje štestia domáce. Ja už to
      len z druhieho štestia sa radovať, najviac, môžem. Či to vše tak má byť? čert vie, ale ja nie.
Ale prejdime z tých pleták na Sokola. Dúfaš, že budeš mať aspon 800 predplatiteľov. Bože
      daj! — ale mne sa vidí, že to pôjde riedko. Braček, okolnosti sú také, že sa obecenstvo na
      tento čas radšej s politikou obera; zabávať sa teraz chce najviac peknô pohlavia, a to má
      čudné launy,
[
506
]
to teba tiež vedieť zabávať. Pochlap sa teda ako najlepšie v tomto novom roku.
      Rozprávky akosi chybia — či to tí páni spisovatelia nemajú matérie dosť.
[
507
]
Ja som chcel dačo začať, ale to som zbadal, že je nič; teda ma zato nehreš. — Teda
      o politike som prestal. Keď je vraj teda ten svet teraz taký političný, najlepšie bude pol.
      noviny vydávať. O tomto a takto sa mali ešte v Sept. ľudia naši tam kdesi v Pešti zhovárať.
      Zhovárali sa dlhšie a zo všetkého vyšlo, že jim leda ešte asi 2500 zlatikov chybí. No nič to,
      povedá, to sa dá celá vec na actie po 20 zl. — a to malo byť na čase; ale redactor? — Nuž tu
      vera bolo kandidátov dosť — až na pokon sa na Markovi
[
508
]
našom zastavili. Tak hovorí kronika, ktorú Ťažký Jano
[
509
]
ako úd tej porady k nám doniesol.
Naš život sa tu dosť dobre drží, ale by sa mohol ešte lepšie. Medzitým — čo je ešte nie
      dosť dobré, časom, časom sa to vynahradí. — Divadlá nemá kto viesť, Samo
[
510
]
už in natúra len chce hrať a hrá! Prísažnovstvo by vraj nebolo skrze bínu poctenô
      — a potom — on len chce byť, nič viac a nič menej, ako — politik. Druhie chýry, čo sa tu
      robilo, si z novín mohol vyčítať. Len ešte čo sa robí Ti mám povedať. Úradnie vacatie sa
      začali a budú až po dietu — do Febr. Ľudia sa škrabú za ušima koho poslať na ten Rákoš?
[
511
]
— Jeden by bol istý, s ktorým by boli všetky stránky spokojné, ale druhý? Z našich
      sa sotva — ale pri tom všetkom možno — bude môcť zvoliť. Ťažký a H. O.
[
512
]
sa budú candiduvať.
Papier vychodí — teda — s Bohom! — —
Pozdravenia vám!
Tvoj
B
NB
[
513
]
S.
[
514
]
Ti pošle účty od chlapcov. Teraz Ťa len dá pozdravovať s celou famíliou Tvojou.
[
504
]
— Dve strany, 8°.
[
505
]
teda (maď.)
[
506
]
rozmary (nem.)
[
507
]
Podobne o tom píše Dobšinský Viktorinovi: „Básní najmä mám gvalt, ale aj druhých
          zábavných článkov dosť a sľúbených tiež pekný počet. Budúcnosť je skrytá síce pred nami,
          ale Vám úprimne vyznám, že časy pre beletristický časopis neveľmi príznivé čakám. Lepší by
          bol teraz na čase politický časopis, ale kdeže ho napochytre vziať, ako vzkriesiť? (27. 4.
          1860). „Teda ozaj nechávate Sokola cepenieť? Vaše dieťa je on tak ako moje: preto čo z
          toho vynde, to aj na Vás pripadne. Slovensko veru slabo sa hýbe, tým ráznejšie by bolo nám
          niektorým vystupovať. Len to by som rád ešte vedieť, čo je väčšia príčina Vášho odtrhnutia
          sa odo mňa: či to-ô, či tí Maďari, čo nás zjesť chcú, a predsa proti nim ani nekecneme, a
          či? No. to doplňte Vy, s’il Vous plais“ (22. 7. 1860; signatúra ako v liste 37, poznámka
          2).
[
508
]
Štefan Marko Daxner sa však nestal redaktorom pripravovaných
Pešťbudínskych
            vedomostí
: bol ním Ján Francisci.
[
509
]
Ján Jesenský-Ťažký
(1825 — 1889) — spolužiak z Levoče, advokát a
          začas slúžny v Martine, otec spisovateľa Janka Jesenského. Kandidoval vo voľbách v roku
          1861, 1865, 1875, ale nikdy nevyhral.
[
510
]
Samuel Šípka
[
511
]
T. j. na snem v pripravovaných voľbách: krajinský uhorský snem sa začal v Pešťbudíne
          6. apríla 1861.
[
512
]
Ondrej Hodža
(1819 — 1888) — ev. farár-senior v Sučanoch, brat M.
          M. Hodžu; kandidáciu na poslanca zrejme neprijal
[
513
]
nota bene — poznámka v listoch v skratke NB. (lat.); dobre si zapamätaj, dobre si
          všimni
[
514
]
Samo Šípka; tento písal Dobšinskému 8. 12. 1880 o zbierke na pomník Ľudovíta Štúra v
          Turci a poslal zoznam 30 mien; všetci obetovali len po 1 — 2 zlatých, iba „Ján Botto,
          zememerač v Martine 10 zl. v banknotách a Samuel Milec, ev. učiteľ v Necpaloch 1 ruský
          rubeľ“. Na tomto mieste sa žiada uviesť aj citát z listu Sama Šípku Dobšinskému s chybným
          datovaním roku 2. 1. 1860 — má byť 1861 — v ktorom mu píše: „Janko Botto, braček, keď toto
          píšem, ešte spí: teda ticho, lebo pán spí. Myslím, že sa už zo svojej strany na Sokola
          predplatil, lebo ti pred pár dňami po pošte list poslal aj jednu pieseň k novému roku.
          Gratuluj mu, lebo sme ho spravili čestným mešťanom v Martine“ (M 14 E 27). Šípka má zrejme
          na mysli báseň
Novoročná
v
Sokole, 2
, 1861, č.
          2.

--- KAPITOLA 41 ---

41. Pavlovi Dobšinskému (2. III. 1861)
V Bystrici 2/3 861
[
515
]
Hušták za dolnou bránou č. d. 1081
[
516
]
Bratku Pavle!
Ako z nápisu vidíš som tu. Prišiel som od Selteinreicha,
[
517
]
ktorý inspektorom pri meste ostal, tie komorovskie práce prevzať a potom hneď sa
      aj tu osadiť. Tak vidíš, tu budem bývať, kým sa nezunujem. O mesiac abo skorej prídem do
      Štiavnice ešte pozostalé mappy od rázu zdvihnúť; teda pri tej príležitosti budem mať tú česť
      aj Teba samodruhého
[
518
]
navštíviť. Toto som Ti zato oznámiť nezameškal, aby si patričné poriadky zavčasu
      porobiť mohol. K pr. Sokola mi sem posielaj, a síce od 25-ho minulého mesiaca (môžeš mi ešte
      aj z 15-ho poslať, bo mi chýba) zatiaľ, kým Ťa protivná depeša nezastihne.
Ľutujem, že som Turec zanahal. Tam sa Ti to teraz dosť poriadny život vyvinuje. V Martine
      sa zakladá meštiansko cassino
[
519
]
(kam všetka notabilita turčanská bude patriť); dosiaľ už mali zosbieranô na 130
      fl. r. č. Novín sa má hrúza držať, a síce nebodaj polovica maď. a polovica slov.
Zvlášte Martin sa zmôže. Dva úrady okresné tam bytujú; Ťažký a Hodža Ď.
[
520
]
pribudli. Kohút
[
521
]
síce, ako prišiel, tak išiel, do Prešporku. Ej, len vyslanec, vyslanec, či sa
      prevedie? — Orságh,
[
522
]
Archidiakon, si z toho ruky umyl, propter certuim quoniam.
[
523
]
Teraz sa za nových musí robiť, za Mudroňa
[
524
]
a Fillu inžiniera,
[
525
]
proti Just Ďorďovi,
[
526
]
ktorého každý ako aristokrata neveľmi oblibuje. Hlasy tamtých dvoch, keď sa podľa
      uzrozumenia spoja, tohto hlasy prevýšiť musia. Len by sa to ešte nepokazilo. —
Z Gemera mi píšu samie nepríznivé chýry. Nikto z našich, aspoň na našej doline, úrad
      nedostal; vyslanec Széplaky
[
527
]
je už dosiaľ nebodaj zvolený. Človiečka vraj nieto, ktorý by sa, za svoje ohlásil.
      Smutno.
Aj tými novinami ten Fr.
[
528
]
tak odkladá, ešte ani len programmu. Marko
[
529
]
ho predbehol, a to pre mnohých bude platiť: kto prvší, len lepší. D.
[
530
]
musí na jeho stanovisku kľačať — teda z Bystrických novín už nič. A čas uteká —
      diéta predo dvermi a časopisy orientovať majúce ešte porebre(?).
[
531
]
To je galiba.
S Bohom
Tvoj B.
NB: Tu Ti pripojujem aj tieto fragmenta — keď ich budeš môcť upotrebiť, dobre — ale mi
      originál zachovaj.
[
532
]
[
515
]
— Dve strany, 8°.
[
516
]
Bottova nová — dočasná banskobystrická adresa
[
517
]
Inžinier Žigmund Seltenreich
— mestský inšpektor a zememeračský
          podnikateľ v Banskej Bystrici
[
518
]
T. j. ženatého.
[
519
]
Turčianske kasíno v Martine vtedy i neskôr vyvinulo významnú spoločensko-kultúrnu
          činnosť; okrem iného o tom svedčí aj zachovaný rukopis v LAMS
Pamätnica
            Turčianskeho kasína
.
[
520
]
Juraj Hodža vtedy prešiel z Turian do Martina.
[
521
]
Jozef Kohút
(1838 — 1915) — advokát v Martine, kde prežil celý
          život; jeho bratislavské intermezzo trvalo len krátko
[
522
]
Ján Országh
(1816 — 1888) — katol. farár vo Sv. Ďure, turčiansky
          archidiakon, podpredseda Matice slovenskej
[
523
]
pre spoľahlivé pretože — pre spoľahlivé príčiny (lat.)
[
524
]
Pavol Mudroň
(1835 — 1914) — martinský advokát, neskorší predseda
          Slovenskej národnej strany
[
525
]
František Filo
— bývalý Bottov zememeračský predstavený
[
526
]
Jozef Justh
(1809 — 1875; nie Juraj) — veľkostatkár v Necpaloch,
          snemový vyslanec Martinského okresu
[
527
]
Széplaky sa stal gemerským poslancom na sneme.
[
528
]
Ján Francisci s pripravovanými
Pešťbudínskymi vedomosťami
—
          začali vychádzať 19. marca 1861.
[
529
]
Štefan Marko Daxner práve vtedy vydal programovú publikáciu
Hlas zo
            Slovenska
. Pešť 1861. 39 s.
[
530
]
Š. M. Daxner
[
531
]
zapísané; vo význame „po riedku“
[
532
]
Botto tu zrejme Dobšinskému posiela verše do
Sokola
; ich rukopisy
          sa pri liste nezachovali. — V súvislosti s Dobšinského vydávaním
Sokola
hodno tu uviesť „ohlas“ z druhého brehu: anonymní Blahomil a
          Jaroslav z Pešti v nedatovanom liste píšu Dobšinskému: „Hodžu obeszte a zaspievajte nad
          ním — toto jest ten, ktorý v 19-tom sztoletí náš národ zakopal. Čo sza ale patentu dotíca,
          peknje chváli szte si zakorenili. Čítajteže Times, anglickje novinky, čo Anglicko na vás
          vraví. Vi zbojníci národu szlovanskieho!“ (M 14 D 44).

--- KAPITOLA 42 ---

42. Pavlovi Dobšinskému (20. IV. 1861)
v B. Bystrici 20/4 861
[
533
]
Brat Pavle!
Už síce od sviatkov, ako si ma bol citoval, mnoho vody ušlo Hronom, ktorá by bola
      dostatočná celô peknô pokolenia od Evy až po X.
[
534
]
(ktorá) (t. j. ostatnú budúcu ženskú v tomto plačlivom údolí) — úplne obliať: a ja
      sa Ti neohlasujem — nechodím. Ty si si mohol všeličo myslieť o mne, čo možno všetko bolo
      pravda: K pr.
[
535
]
že som zavodič, že som lenoch, že som sa dal nebodaj nejakým magnétom tu upútať
      atd. A to všetko, brat môj, je pravda. Ale zato ma ešte neodsudzuj, bo na konci inquisitie
[
536
]
sa ešte má aj po príčine zločinu pátrať. Teda postoj málo — a potom súď.
Ja som Ti na sviatky úplne mal k vám maširovať; práce, a dobrá moja vôľa boli na tom, len
      ešte jeden factor čertovský, až do samieho V. N.
[
537
]
pondelku mi vše len v ceste stál a volal: počkaj ešte, počkaj ešte: a ja chtiac
      nechtiac, musel som. Chceš vedieť, čo to za ohydu bolo? — Áno, poviem Ti — lebo mi ináčej
      neuveríš. Ten zlý duch (zlý duch na konci XIX stoletia!) bol nič inšie, ako moja peňažitá
      záležitosť. Bratovi
[
538
]
som t. j. dal termín, aby mi do sviatkov bol istú sumu poslal, na ktorú som musel
      čakať — a tá mi len 8-ho došla, lebo vraj ma na sviatky domov čakali. Tak vidíš, čo si si o
      mne mohol myslieť, — všetko je pravda — ale príčina som ja nie. Teraz súď. E. q. f. d.
[
539
]
Namesto toho ale, čo sme na sviatky zameškali, si vynahradíme teraz quantum satis,
[
540
]
lebo myslím, že sviatky ľudí nerobia, ale ľudia sviatky: ergo spravím si sviatky
      od 1-ho Mája až po — — — ?
[
541
]
(znáš aždaj čo to značí v Mathesi, aby si u čerta na zlé myšlienky neprišiel).
      Jedným seriosnym slovom t. j. chcem byť od 1-ho Mája burgerom.
[
542
]
Štiavnickým. a tu ťa len o to prosím — do tých čias mi obstar jednu hodnú, svetlú,
      tichú, suchú, dobre moeblirovanú
[
543
]
a samostatnú chyžu; aby som na ten čas hneď z voza s celou mojou famíliou do nej
      vtiahnuť mohol. Z prvu, propter certum quoniam,
[
544
]
chcem len mesiačne platiť, pozdejšie ale ak p. Boh bude chceť a budem zdravý si
      ročný byt objednať mienim.
Palo Markovič
[
545
]
Ťa in parenthesi
[
546
]
pozdravuje, tu bol ten kukuk a sotva by ma aj bol vyhľadal, keď by som ho nebol
      priklopal. Potom bez odobrania odišiel ako pes. Tak som sa bol resignoval
[
547
]
aj Malohont s ním navštíviť — a tu, át!
[
548
]
zdúchol! a resignatia — tam!
Na ostatok odpuštenia! — a peknô pozdravenia peknej milosť panej!
Zdravstvuj!
B.
NB: Odpustenia za to, že tak na kraj píšem; ja som v tom nie na príčine, ale — papier. A
      pri tom zostávam v tej nádeji, že čo je na kraji sa skôr dostane kam patrí.
[
549
]
[
533
]
— Jedna strana, 4°.
— Adresa: Vysokoučenému p. Pavlovi Dobšinský, profesorovi na ev. Lyceum v Štiavnici
          (Schemnitz).
[
534
]
Xantypu.
[
535
]
k príkladu
[
536
]
vyšetrovania (lat.)
[
537
]
Veľkonočného
[
538
]
Michal Botto
— roľník vo Vyšnom Skálniku
[
539
]
Vo význame — a tak ďalej (lat. skratka).
[
540
]
dostatočne, nadostač (lat.)
[
541
]
znak — pre pojem inekonečna (matemat.)
[
542
]
obyvateľ (nem.); Botto sa skutočne 1. mája 1861 presťahoval do Štiavnice a býval u
          Jána Adamovského
[
543
]
zariadenú nábytkom (lat.)
[
544
]
pre spoľahlivé príčiny (lat.), t. j. pre finančné pomery
[
545
]
ich spoločný priateľ, farár v Hrachove
[
546
]
mimochodom (lat.)
[
547
]
rozhodol, prisľúbil (lat.)
[
548
]
teda, hľa (maď.)
[
549
]
Na toto miesto zaraďujeme údaje z iných listov o pripravovanom memorandovom
          zhromaždení v Martine. S. Šípka píše Dobšinskému 26. 5. 1861: „Pozdrav môjho kmotra Bottu
          a príďte na ten 6. jún spolu, dám vám vďačne quartiel, izba je už ugrajbaná, dvor
          vymetený, a ja s mojou manželkou stojím na preddomí vás vyzerajúc. Len už bračekovci
          vysúkajte rukávy, lebo teraz, lebo nikdy.“ Dobšinský sa na zhromaždení nemohol zúčastniť,
          ale Botto na ňom bol spolu s Pavlom Hečkom, ev. farárom v Hodruši. Svedčí o tom nielen
          menoslov zhromaždenia, ale aj len teraz identifikovaný Bottov článok (rukopis, dve strany,
          sign. 23 B 5), ktorý v úprave P. Dobšinského a so šifrou „B.“ vyšiel v Sokole, 2, 15. 6.
          1861, č. 17, s. 134 — 136 s názvom
O schôdzke Sv. Martinskej
. Keďže
          ide o zaujímavý a málo známy dokument, pretláčame Bottov text z rukopisu. „Deň 6-ho a 7-ho
          Júna 861 a mestečko Sv. Martin bude sa skvieť v histórii slovenského národa. Dňom týmto
          otvára sa nová epocha pre celô Uhorsko, a mestečko toto, ktorô život národný v ruch pohlo,
          zostrelivšie v sebä krú národa, stáva sa srdcom Slovenska. Chcel by opísať schôdzku
          národnú, držanú tuná v týchto dňach; ale kto by to bol v stave z jedného punctu a v tak
          malom priestore časopisu tohoto odkresliť toto velikô národnie zjavenie? — nemožno! a čo
          priam stá a stá opisovať budú, predsa: kto to nevidel, chápať nemôže; kto tam nebol,
          neuverí. Za mesiac sa budú časopisy veľkého Uhorska beletristické a zvlášť politické
          zabávať predmetom týmto. Preto len zo pár ťahov zo stanoviska národno-literárneho sa
          odvažujem nastíniť.
S veľkou nádejou sme sa dali, bársi len dvaja z tak veľkého okolia slovenského, na
          cestu do sv. Martina, která čím sme sa viac blížili k mestečku tomuto, to viac rástla. Už
          v Štubni sme našli početnú družinu gemerskú a zvolenskú — priateľov to dávno nevídaných —
          a srdce naše rozjarilo sa; a v Martine? keď sme vstúpili v kolo tak početnô, tak živô? kde
          sa všetkým hviezdam zapadlým i ligotajúcim sa na obzore národa nášho, všetkým národom
          spoločnej vlasti našej, nezabúdajúc i na susedov nám pokrevných — na slávu pripíjalo: tu
          duša naša stratila sa v jednom cite blaženosti.
Ráno 6-ho Júna začal sa ten veľký sviatok národa so službami božími. Zástup národovcov
          bez ohľadu náboženstva sa shromaždil v r. kat. kostole; vznešené cirkve obrady, dojímavé
          štverospevy chóra a reč p. arch. d. Závodníka povzniesli srdcia naše k bohu a tisíce úst
          ozvalo sa v modlitbe za národ svoj! — Potom sme išli — zástup nespočetný, do ev. chrámu, a
          keď zdejšej cirkve zaslúžilý kňaz p. H. vznešenô dal požehnania nám i počínaňú tomuto —
          vyšli sme pred kostol pod lipy, té svaté stromy národa nášho, a priestora medzi cirkevnými
          stavami, sborom na štyritisíc osôb sa rátať mohúcim, zaplnila sa. Prednosta dočasný,
          predstavený mestečka p. K. otvoril pri slávohlasoch obecenstva zasadnutia privítaním na
          pozvania, ktorô sa tu hneď verejne prečítalo, tak početne sa shromaždivšého sa národa —
          poďakúvajúc sa pritom za tento svoj úrad. Na to sa jednohlasne za skutočného predsedu
          národného sboru náš velectený p. J. Fr. vyvolil, který ihneď poďakovavši sa za túto dúveru
          národa — verejnú túto poradu pri prítomnosti, na čestnô povolanie mesta sv. Martina sa
          dostavivších velk. p. p. b. Revay Simúna a Márt. Szentiványho, veľkých županov sl. stolíc
          Turca a Liptova, oblíbeného vyslanca tejtože stolice velm. p. Justha Jozefa (ktorý i
          čestným predsedníctvom ponúknutý bol) a celého stoličného úradu — otvoril. A rokovania o
          žiadosťach slovenského národa sa začalo. Opisovať ho, opisovať té zápalu plné reči, té
          nárady našich ducha plných vodcov — neidem, to ctenô obecenstvo v pol. časopisoch a
          zvlášte v uverejniť sa majúcej zápisnici najde. Len ten cit mi nevysloviť nemožno, ktorý
          ma tam zaujal — vidiac národ náš od mnohých století sám na seba zabudnutý — teraz po prvý
          raz tak slávne, v tak duchaplnej podobe vystúpiť pred tvár verejnosti. Okolo piatej sa
          rokovania skončilo. — A tu sa potom ešte len rozvil život po jednotlivých hostincoch:
          zhovoru, spevu, muziky, hodovaní a pripíjaní nebolo konca kraja. Okolo desiatej večer
          vyniesli sa stoly z veľkej dvorany a krásky slovenské sa tiež zúčastnili v zábavách
          našich. Piťo zahral na nohu a pár za párom letelo do bystrého tanca — a tým tancom vlnila
          sa celá dvorana do bieleho rána.
Na druhý deň 7-ho Júna sa v rokovaniach ev. kostole pokračovalo, kde sa nárada p.
          Štef. Daxnera i čo do obsahu i čo do podoby — s malými pripomenkami prijala — vyslanstvo z
          dvanásť údov záležajúce s veľkým županom b. R. S. na čele memorandum toto snemu predložiť
          majúce sa vymenovalo, potom sa výbor permanentný z 22 údov záležajúci usporiadal, ktorého
          úkolom bude: založenia Matice, gazdovských a mravných spolkov, rozšírenia pol. orgánu a
          postavenia pomníka neb. Ľ. Štúra, a vôbec ktorý všestranné záležitosti národa nášho riadiť
          bude. A s tým sa rokovanie okolo 2. hodine ukončilo. Po obede sme sa zišli do priestrannej
          dvorany na veľkom hostinci pobesediť si. Spomenula sa raz záležitosť dňa tohoto, tu sa
          hneď radilo o jej osláveňú. Zápal bol veliký. Za 1/2 hodiny sa sozbieralo na vytlačenia
          zápisnice 250 zl. r. č. Bolo nadvrhnutô, že kto by na deň tento najlepšú báseň zložil,
          dostane 100 dukátov odmenu. Sládkovič vstal a povedal, že ak Boh dá jemu toho štestia tú
          odmenu dostať, že ju on usporiadať sa majúcej Matici daruje. Na to sa Čipka, náš horlivý
          národovec, ozval, že pictoribus atque poetis, sľuby sa len sľubujú atď., ale že on tu
          naraz na základinu Matice zapisuje 1000 zl. r. č. Zahrmelo sa mu na slávu! — Slzy zahrali
          nám v oku a za ním jeden za druhým sa dal do podpisovania po 100, po 50 zl., každý vedľa
          svojich okolností; bolo to nadchnutia obety svätej, tak že za 1/2 hodiny do 4 tisíc zl. r.
          č. podpísalo sa. Vyslanci jednotlivých obcí, zvlášte gemerskí, z Tisovca, Revúcej a
          Ratkovej zaviazali sa mestečká svoje k podobným obeťam nakloniť. Na čo sa im na slávu
          pripíjalo.
Zavznela pieseň od Piťu sprevádzaná: „Hoj Slováci“ a druhé národnie piesne a rečníci
          jeden za druhým pripíjali H-novi, Daxnr. Fr. — — a druhým za národ zaslúžilým osobnostiam.
          Hovorilo sa o národných barvách, za jaké červeno-bielo-modrá vyňatá bola, — o národných
          krojoch atď. Bola to zábava života plná, od ktorej sme sa sotva odlúčiť znali. —
Tak sa zakončil zdarile ten veliký národný sviatok, o ktorom tak zloveštili
          nepriatelia naši. — Ej, veru! každý z nás, ktorý tam bol, nikdy nezabudne na Sv. Martin a
          Sv. Martin na shromaždenia toto. Každý, čo tam nebol, viem, obanoval.“
— Tu ešte zaznamenávame dôkaz o Bottových maliarskych schopnostiach: S. Šípka píše 21.
          7. 1861 Dobšinskému o príprave na uvedenie ešte nepublikovanej Palárikovej hry
Zmierenie — Obžinky
a že k tomu chcú urobiť novú oponu v lokále
          veľkého martinského hostinca. „Len Bottu by sme pri tom potrebovali, menovite aby nám bol
          spravil plán obrazu na prednú oponu prísť majúceho. Ale už sme sa museli len aj bez neho
          na voľačom ustáliť.“

--- KAPITOLA 43 ---

43. Jozefovi K. Viktorinovi (10. VII. 1861)
[
550
]
Velectený pane!
Osmeľujem sa Vám posielať tu pripojenú báseň do vynsť majúceho II-ho ročníka Lipy,
[
551
]
ak že ju budete len môcť upotrebiť. Druhé drobné piesne by som Vám též poslal, ale
      toho viem, že dosť máte. —
Poznamenanie k zlomkom tejto povesti pre Slovákov, obšírno, sa myslím nepotrebuje — ináče
      ak by ste niečo poznamenať k jednotlivým výrazom za potrebnô držali — to vašej dobrej vôle
      ponehávam. Ja aspoň toto poznamenávam:
Jánošík
[
552
]
je osoba historičná z počiatku predošlého stoletia, pred uvedením urbáru živšia —
      keď ešte osud ľudu cele od svevoli panskej závisel. Ako zbojníka ho história a zákon odsúdili;
      ale povesť ľudu, v ktorej až posiaľ žije, zmyla ho od vín. Ja v prítomnej práci vzal som si
      stanovisko toto poslednie a podľa rozprávok ľudu cele, pokúsil som sa této zlomky napísať,
      predstaviac ho v nich ako hrdinu národného. Porozumie im každý, ktorý očul povesti o
      Jánošíkovi — a ktorý poznal z historie minulosti ten nevoľný stav ľudu, zvlášte od roku 1514
      až 1767, t. j. od pádu Dóžovho
[
553
]
až po uvedenia urbáru M. Theresiou.
[
554
]
— Ináče jeho hrdinské činy najdú ešte podistým spevca svojho, ktorý ich
      dôkladnejšie oslávi.
O rukopis Vás uctive prosím — ráčte mi ho i v páde upotrebenia hneď po odpisu, zvlášte ale
      v páde neupotrebenia istotne, naspäť poslať. Najpohodlnejšie Vám to bude príležitostne na
      redactiu „Sokola“ odoslať.
[
555
]
S tým moju úctu Vám robiac — ostávam
Ján Botto
V Štiavnici 20 Jula 861
[
550
]
— Dve strany, 8°, signatúra 25 B 13; fotokópia v ASSV Trnava, fasc. 142.
[
551
]
J. K. Viktorin v druhom ročníku almanachu
Lipa
, 1862 na s. 251 —
          278 uverejnil rukopis s názvom
„Smrť Jánošíka
. Romanca.“ V tej istej
Lipe
je uverejnená aj Bottova báseň
Na dolinu
            Rimavskú
a ďalšia „romanca“
Báj Maginhradu
— práve o
          tejto napísal Andrej Sládkovič obsiahlu úvahu v
Pešťbudínskych
            vedomostiach
, 1862, č. 37.
[
552
]
Celý tento tretí odsek listu uverejnil ako perex J. K. Viktorin v
Lipe
pri odtlačení
Smrti Jánošíka
s menšími
          opravami a úpravami, vyznačenými priamo v liste. Pri terajšom uverejnení textu listu
          rešpektujeme pôvodné Bottovo znenie.
[
553
]
Juraj Dózsa
(1475 — 1514) — vodca a ideológ neúspešného
          protifeudálneho povstania v Uhorsku roku 1514; bol popravený na horiacom kresle
[
554
]
Mária Terézia
— rakúska cisárovná, vyhlásila roku 1767 urbár, t.
          j. súpis dôchodkov vrchnosti
[
555
]
Redaktorom
Sokola
bol Dobšinský, ktorý bol vlastne
          sprostredkovateľom Bottovej i Kubániho zásielky. Svedčí o tom jeho list Viktorinovi:
          „Robím zadosť žiadostiam mojich dobrých priateľov, keď Vám tu od jedného zapečateného
          Jánošíka, od druhého ale v balíku zaobaleného Valgathu posielam. Oba Vám posielajú práce
          svoje s tou prosbou, aby ste ich možno-li v Lipe uverejnil. A ja by som veru tak myslel,
          ak dačo ohľadom Vás myslieť smiem, že by lepšie bolo Jánošíka v Lipe podať, ako tú prózu
          Žellovu, a to ešte 6 hárkov vynášajúcu. Veď ty úryvky z toho Miliducha, čo ste to
          uverejnili, ani pred súdom gramatika neobstoja. No ale ja len ponížene moju mienku Vám
          vyjadrujem a len in parenthesi dokladám, že som sa už s niektorými vážnymi ináč kritikusmi
          o tom Miliduchovi zhováral a ešte sa prísnejšie vyslovili o ňom ako ja. Nemajte mi za zlé,
          že som bol úprimným.“ (9. 7. 1861, fotokópia ASSV Trnava, fasc. 142/146). Viktorin po
          prvom uverejnení Žellu už v ďalších ročníkoch Lipy od neho nič neuverejnil. Kubániho
Valgatha
vyšla až po autorovej smrti v
Orle
,
          3, 1872, č. 1 — 11. — Bottov list publikoval Rudo Brtáň v štúdii
Kedy bola
            hotová Smrť Jánošíkova, Literárnohistorický sborník
II — III, s. 193 — 195 a
          Ján Marták v poznámkach k
Súbornému dielu
, s. 517.

--- KAPITOLA 44 ---

44. Pavlovi Dobšinskému (30. XI. 1861)
Vo V. Skálniku 30/11 861
[
556
]
Milý Pavle, ty si cigán!
Že si to — to Ti dosvedčovať ako živiemu a pamäťou obdarenému človeku ani netreba. Som,
      ako vidíš z nadpisu,
[
557
]
ešte tu, ale zitrá ak p. Boh dá, už tu nebudem. Tak teda keď si do týchto čias ani
      k nám, ani do Čerenčian,
[
558
]
— z kade sa práve teraz vracám — neprišiel — maj sa dobre! — a nežiadaj si viac
      takú vizitu, ako sme Ti (a Vám) boli vyťali.
Strany tej dlžoby som sa s bratom shováral. Ak by si ale do nového roku účty zložiť nemal
      — nerob žiadne pokroky s ubezpečovaním daného Ti odomňa kontractu — myslím tých 300 zl.
[
559
]
sám Ti aj s interesmi zložiť. Len na ten pád by si ho mohol urobiť (úplnejší
      kontrakt od brata požadovať)
[
560
]
— ak by si musel s novým rokom účty oddať. Aj vtedy by som Ti radil račej len
      záručinnô písmo na tútože summu od brata vytiahnuť — to by aj jemu milšie bolo; a v tom by si
      mi kontract naspäť, alebo jemu doručil. — Odpíš mi pred časom čo ako v tomto ohľade myslíš.
[
561
]
Tak teraz hajde zas do tej Kyselice
[
562
]
— Anticipacie
[
563
]
urgovať. Či by sa Vám daktoriemu nepáčilo na tú cestu? Príďte! lebo ste mi ani
      pozdravenie (nikomu) žiadno nezverili, že by som bol mohol zvedavosti a ubezpečenie priateľov
      vašich ukojiť. No ale za to by sa vám síce nezaslúžilo ta ustávať z toho vášho hniezda pokoja
      — ja už budem tak smelý plnomocenstvo pozdravu užívať, tak ako čo by ste ma s ním boli
      poctili. —
S bohom!
Tvoj priateľ J Botto
[
556
]
— Jedna strana, 4°.
— Adresa: Dvojictihodnému pánu Pavlovi Dobšinský, ev. kňazovi v Drienčanoch.
[
557
]
T. j. — Vyšný Skálnik.
[
558
]
V Čerenčanoch bol farárom ich priateľ Ondrej Krno.
[
559
]
Sumu 300 zl. zozbieral Pavol Dobšinský ako redaktor
Sokola
na
          pomník Ľudovíta Štúra (mená darcov uvádzal na stránkach tohto časopisu — aj Botto na to
          obetoval 10 zlatých, porovnaj list 30, poznámka 10). Ako raritu tu uvádzame o Štúrovom
          dlhu citát z listu M. Š. Ferienčíka Dobšinskému zo 14. 7. 1856: „Práve som dostal list od
          L. Thurzu zo Zlatých Moraviec, v ktorom mi píše, že mu Kalinčiak na vedomie dal, že po
          Ľudovítovi 700 fl. str. dlhov zostalo — na to že už 273 fl. str. nazbieral, a teraz že
          nevie ako z konopí. Nuž, reku, keby ste Vy tam tak pod rukou celkom súkromnú zbierku
          zobrali a zozbierané peniaze alebo Kalinčiakovi do Modry, alebo bratovi nebohého Jankovi
          Štúr, adjunktovi v Bánovciach odoslali“ (M 14 B 1). Porovnaj aj Kalinčiakov „Otvorený
          list“ D. Minichovi, Sokol, 25. 2. 1861.
[
560
]
Dobšinský nazbierané peniaze 300 zlatých požičal Jánovi Bottovi; brat Michal Botto bol
          ručiteľom tejto pôžičky. V ďalších Bottových listoch sú okolo tejto nesplatenej pôžičky a
          potom najmä okolo Dobšinského straty účtov dosť podrobné zmienky. Michal Botto píše 12. 7.
          1862 Dobšinskému: „Dátum toho kontraktu skapanýho bolo, který som ja bol bratovi mojmu Ján
          Bottovi podpísal: v Tisovci rok 1858 a deň 30. december“ (M 14 A 18).
[
561
]
So zinkasovaním a vyúčtovaním zbierok na pomník Ľ. Štúra mal Dobšinský problémy aj
          neskôr. Dňa 7. januára 1864 na zasadnutí Výboru Matice slovenskej sa napríklad
          prerokovávala „prosba p. výborníka P. Dobšinského, jako dosiaľneho opatrovníka peňazí na
          pomník Ľ. Štúra, aby mohol zozbieraných na tenže pomník a posiaľ u seba na úroky 6 %
          zložených 300 zl. r. č. ešte za dva roky podržať a úrokovať. Výbor privolil pod výminkou
          predpísaného zákonného zabezpečenia“ (
Letopis
MS I, Viedeň 1864, s.
          49). Dobšinský až potom, po vrátení novej pôžičky pre Samuela Šípku, odovzdal nazbierané
          peniaze (porovnaj aj list 52).
[
562
]
T. j. Štiavnice.
[
563
]
súčasť zememeračských prác

--- KAPITOLA 45 ---

45. Pavlovi Dobšinskému (17. XII. 1861)
Štiavnica dňa 17/12 861
[
564
]
Bratu Pavle!
Ako z Tvojho lístoku vyrozumievam, si Ty moje písmičko, čo som u brata nahal, nedostal.
[
565
]
No nič to; obsah jeho Ti naraz poviem. Po hodnom vyhrešení Ťa som prešiel do
      druhej čiastky, scilicet: ad materialia.
[
566
]
Tu som Ti spomínal moju dlžobu, a zvlášte o pojištenia jej na ten pád, ak by som
      ju do nového nemohol zložiť — (ktorý pád bohužiaľ je tu). Narádzal som Ti tamže, ak by si
      zabezpečenia potreboval tohto kapitálu pri zložení účtov, že by si si od brata záručnô písmo
      račej ako úplný kontrakt žiadal; jemu to iste, a aj mne milšie bude. Najmilšie by mi ale bolo,
      keď by si sa bez toho obísť vedel. Čo sa splatenia tej dlžoby týka — to od okolností bude
      závisieť — račej Ti ale dlhší termín, na 1 Máj budúceho roku, určím, kde Ti tých 300 zl. r. aj
      s interessmi
[
567
]
vrátim. Ináče možno že to aj o mesiac budem v stave vykonať; ale to iste neviem,
      bo som sa s Forstsathom,
[
568
]
ktorý je kdesi na dlhý čas v Tisovci, nemohol až dosiaľ dovrávať. Plat mi musia
      dať, aspoň čiastku za hotové moje práce, bo ináč do jari nevybudnem. — Telko z Cornelia.
Tak ver, vidíš, som Ti ja zase už v Štiavnici, v tej pustatine — aspoň pre mňa. Žijem si,
      prežívam, ako myš v diere, prežúvajúc klenovské dyne,
[
569
]
ktorými som sa zaopatril na celú zimu. Dakedy si vyndem von trocha nohy
      posprobúvať, aby som chodiť nezabudol aj s Adamovským — zablúdime tu i tu na concert k Izákovi.
[
570
]
Hore mestom už zriedka idem; školské prahy viac nederiem. Tak hľa vyzerá ten
      Štiavnický moj život — a predca sa málo kedy zunujem. Teraz sa tu v novinách kocháme, keď sa v
      inšom čom nemáme, a potom — za pl — —.
[
571
]
Čennokňažnícky Kalendár
[
572
]
nám vera tento tu náš knihár nechce dať, preto si dobre urobil, že si nám ho
      poslať kázal, bo ináč by si sa bol dostal pod Klopačku.
[
573
]
Tých, čo ich kážete pozdravovať, som už dávno nie len pozdravil (aj bez vášho dovolenia),
      ale aj vo — kmotry pozval od vás — z čoho o mojej vám úslužnosti presvedčiť sa ráčte. Pri tom
      všetkom ale odpusťte, že som jim termín povedať nevedel, za čo vás v celom kmotrovskom chóre
      prosíme; nesťažujte si túto maličkosť sami vykonať.
S tým, keď vás na stokrát pozdravujeme, zostávam tu, kde som
Váš priateľ J Botto
NB
Úrady sa tu ešte nie obnovené, boli úradníci in corpore
[
574
]
zaďakovali, ale jim to neprijali, len vraj po jednom, keď sa páči.
Či Koreska
[
575
]
už zorganizoval stolicu, a ako?
[
564
]
— Dve strany, 8°.
[
565
]
Ide o list číslo 44.
[
566
]
pravdaže: k základu, k podstate (lat.)
[
567
]
s úrokmi (lat.)
[
568
]
lesný radca (nem.)
[
569
]
klenovské dyne — t. j. syrce; dobový druh oštiepka vo forme ako dyňa (väčšie od
          terajšieho tvaru oštiepkov)
[
570
]
Ján Adamovský
— mešťan v Banskej Štiavnici; uňho býval Botto v
          podnájme až do septembra 1864,
Ľudovít Izák
— ev. učiteľ v Banskej
          Štiavnici
[
571
]
za plotom (nedopísané)
[
572
]
Černokňažník.
Kalendár a Letopis na rok obecný 1862. Vydal ho v
          Budíne Viliam Pauliny-Tóth.
[
573
]
Banícka klopačka, ktorou sa zvolávali baníci do práce, bola umiestnená nad Štiavnicou
          — zachovala sa dodnes ako súčasť baníckeho skanzenu.
[
574
]
spoločne, v celosti (lat.)
[
575
]
Jozef Koreszka
— mešťan a mešťanosta skalický, potom c. k.
          komisár v Trenčíne; neskôr na čele stoličnej vrchnosti v Gemerskej stolici

--- KAPITOLA 46 ---

46. Pavlovi Dobšinskému (14. I. 1862)
Štiavnica 14/1 862
[
576
]
Brat Pavle!
Čo mi Ty to nepíšeš! Také písma, a skapať! To je znak, že si Ty ani za bankýra, ani za
      financministra nesúci. Té písma darmo tu vyhľaduješ.
[
577
]
Té si alebo na ceste ztratil, aleboi u Teba kdesi budú v čiernych hábach, more hodžoviensi!
[
578
]
— Ináče si Ty z mojej stránky zabezpečený z ohľadu tej 300 zl. r. č. dlžoby mojim
      posledným, pred mesiacom asi písaným listom; ale ja z ohľadu Teba? Píš bratovi môjmu, alebo
      sám choď k nemu a daj mu na vedomie, že ten kontrakt od neho mi vydaný (kedy? to on bude
      vedeť) z uprávnených rúk skapal, čo mu bude ako svedectvo od Teba na ten pád, ak by sa dakto
      nepovolaný s týmže písmom o dlžobu hlásil. Ak ale myslíš, že amortisacia
[
579
]
je tu potrebná — vykonaj ju a potom si od brata pýtaj nový kontrakt, na čo (Ťa)
      splnomocňujem. Kontrakt ten má znieť na 300 zl. v striebre. A s tým buď do prvého Mája na
      pokoji. Do tedy možno že sám aj s šupáky
[
580
]
prídem do toho Vášho a nášho, tak dobre osadeného Gemera. Pozdrav chlapov a praj
      jim odo mňa štiastie!
Poznať z Tvojho vyzvania ma k Vám cez zimu, že nič nerobíš; lebo ináče, až by Ti telko
      práci ležalo na hlave ako mne, to by si ani spomnúť nemohol. — Vieš, čo by si Ty takto okrem
      toho kŕmenia husí a sliepok ešte robiť mal? — Píš kritiku!
[
581
]
Čítal som, hrozne zvedavý, Miliducha
[
582
]
tak do neba vyvyšovaného, z ktorého keď sa mi to len tak nevidí, len maličká
      čiastočka má byť pravdou. Ak sa to (a to tým viac) aj cudzozemcom tak bude videť, ako mne, tá
      chvála hrozná bude ako neumelá chvastanina platiť u nich. Preto kritiku, už raz kritiku — aby
      sme dolu nešli.
S Bohom!
Pozdravenie srdečnô pani kmotre v duchu a nádeji!
[
576
]
— Dve strany, 8°.
[
577
]
T. j. doklady na pôžičku peňazí.
[
578
]
Zrejme Bottovo odvodenie z používaného výrazu „more patrio“ — podľa obyčaje vlasti: tu
          podľa obyčaje Hodžu; ich spolužiak Jurarj Hodža bol podľa listov tiež taký zábudlivý. Ináč
          Botto mu podľa Hodžovho listu z Dolnej Štubne 12. 8. 1869 (podobne i Hodžov list zo Štubn.
          Teplíc 21. 11. 1873) poskytol pôžičku na gazdovanie.
[
579
]
umorenie (lat., výraz z peňažníctva)
[
580
]
peniaze (nárečovo)
[
581
]
Bottovo vtipné odporúčanie bolo naozaj potrebné a Dobšinský sa vtedy i neskôr stal
          naozaj jedným z najuznávanejších kritikov slovenskej tvorby — publikovanej a ešte len
          rukopisne pripravovanej, napríklad pri neskorších súbehových prácach Matice slovenskej
          koncom šesťdesiatych rokov (porovnaj náš príspevok
O kritike diela V.
            Paulinyho-Tótha Pavlom Dobšinským, Literárny archív
1965, s. 168 —
          172).
[
582
]
Pád Miliducha.
Báseň historická zo života Slovanov polabských —
          vyšla v
Lipe
, 1, 1860. Jej autorom bol Ľudovít Žello (1809 — 1873).
          Dobšinského ostrú kritiku, ktorú vyslovil v liste Viktorinovi, sme odcitovali v poznámke k
          listu 43.

--- KAPITOLA 47 ---

47. Pavlovi Dobšinskému (22. IV. 1862)
V tej istej Štiavnici v utorok
[
583
]
pred stredou — predchádzajúcou čtvrtok (Zelený) roku bežiaceho (862) — z ktorej si Ty
      ubehol a mňa predišiel.
[
584
]
Bratu Paule!
Poneváč som si dal zakúriť na novo v tejto babskej zime: a ako pri peci príde človek na
      všelijaké dobré veci:
[
585
]
tak i ja v tomto páde postavený byvši, som sa Ti oddal písať.
Len veru som si vám ja bol umínil nie len písobne, ale skutočne Vás prísť obliať na tú
      Veľkú noc; hja, ale Ti mi okolnosti v tom nohu podložili a som zostal na ľade. Nič to, reku,
      pomyslím si, šak keď aj Veľká noc už viac nebude, bude zato raz Veľký deň (tiež červenotlačený
      v mojom financiálnom kalendáre); prídem teda aspoň za dňa k Vám, kde Vás lepšie budem môcť
      videť — či ste dvaja, či traja, alebo až — — — no, ale to potom skúsime. — Tak Bratku teda
      vytri z tých P. B. V.
[
586
]
či Sokola
[
587
]
ten 1-vý máj a napíš padesáť; lebo vidíš len vtedy asi bude diametrálny rok tej
      mojej dlžôbky a nasledovne len na ten čas ju budem môcť vrátiť, či vlastne doniesť. Nediv sa,
      že Ti kážem vytreť, teraz sa to furt vytiera v celom ľudskom, tak v civilisovanom ako z
      čiastky i nie civilisovanom živote a svete. Veď veru aj nám tak vytrela sl. stôl
[
588
]
na 24-tý Veterník (vulgo April) ustanovenú lehotu authentikári
[
589
]
— s tým síce sl. komora
[
590
]
už mi tiež bola plány moje pre — a vytrela, ale prvší Máj by bol mohol bývať v
      tomto ohľade predsa prvším Májom — takto ale ho bude nádobno aspon na 1-vý Jún podať. Druhý,
      vlastne prvý, príklad toho vytierania som ešte vo Februári skúsil, kde mi sl. kom. tiež
      vytrela v mojej žiadosti o 600 zl.-vej anticipátii
[
591
]
tú šestinku a spravila z nej štvorku: že však aj na štvorky
[
592
]
po pansky dosť zájdem do tej Authenticatii. Ja reku, dobre — ale nebars, lebo mi
      takto predca hlavná dlžoba bude na hlave sedeť. Ináče — čo sa vlečie, neutečie. A dobre je
      aspoň to. reku, že som sa sám seba nemusel do sporitelni už dať zastaviť. — Z týchto pár ťahov
      máš znázornenie môjho obrazu, netreba sa mi dať sfotografovať, či zosvetlopísať, či
      zosvetlopisniť, či zosvetlozorčiť, či — — — atd.
[
593
]
Keby si bol dukát vystavil za odmenu — bol by som Ti ešte pár tuctov povedal, ale
      zadarme — dosť.
Ale Ty? čo, ako si Ťa mám znázorniť? či sediaceho na mrkaní po boku drahej polovičky,
      načúvajúc v blahom zadumení — ako tráva rastie? — Či s dlhou fajkou pri dojení strakavej
      kravičky, dívajúceho sa jej — pod chvost — rozjímajúc o údolí stínu; či že na dvore
      vyskakujúceho psíka prstom okolo sem-tam vábiac, rozjímať o točbe tohto sveta; alebo si Ťa mám
      predstaviť nakloneného s vážnou, dvojíctiotcovskej hodnou, tvárou nad usmievajúcim sa dielom
      Tvojím a snívať o nesmrtedlnosti. Nediv sa, Bratku, až som ťa asnáď nie dosť určite škitzíroval,
[
594
]
— ja si Ťa inačej neviem predstaviť v tom familiárnom živote t. j. vlastne ten
      familiarny život okolo Teba. — Ozaj ako by si asi v tom Ratkovskom divadle bol vyzeral — v tom
      by si sa mi mohol ešte znázorniť; ako si tam nevyzeral to si, zdá sa mi, už nastínil.
Ale akosi je už pritma. Pozrem oblokom, ale ten čas sa akosi nesviatoční; tak je
      zatiahnutô, že sa tým, čo sa tam na nás zhora dívajú hlava nezakrúti, bo nevidia pod sebou
      žiadnu prepasť, lenže pravda ani nič nového v tejto Kyselici
[
595
]
nevidia, tak ako Tvoj švagor
[
596
]
na sviatky z Vašej Mezopotamii
[
597
]
nič neuzre. Ej ba! horkýže! aspon by jedno novô mohli videť v tomto kyslom údolí.
      A síce — ale Vám to ani nepotrebujem písať, však to už bude v Písme. Vyhľadajte si Genesis
[
598
]
a tam už neznám kerú kapitolu — hja, ale je nič — to tam predca nenájdete. Vezmite
      si teda hneď aj ceruzku a poznačte tam odrazu k dvojúdovmu pokolenú Izákovmu
[
599
]
ešte jednoho syna, ktorému meno ešte ani sám H-k
[
600
]
nevie. Tak sa odrazu aj noviny dozviete, aj ponapravíte Genesis.
Medzitým sviatky sa blíža a ja, ak sa môj lístok zakončiť neponáhľam, tak ho sotvy na
      sviatky dostanete. Teda zakončujem ho s pozdravovaním súzvučiacim od Lutrie až po Dolnú bránu
[
601
]
a s vinšovaním všetkého dobrého bez konca kraja. Tak sa teda dobre mávajte! A
      zožibričite aj pre mňa ešte z tých pampuškov. Amen.
Zostávam tu, kde predtým, Váš nehodný kmotor J Botto
[
583
]
— Štyri strany, 8°.
[
584
]
Presný dátum 22. 4. 1862 sme určili podľa dobového kalendára.
[
585
]
Bottovi mimovoľne prešiel výraz do rýmu.
[
586
]
Peštbudínske vedomosti.
[
587
]
Mesačník
Sokol
už vtedy vydával v Skalici V. Pauliny-Tóth.
[
588
]
Slávna stolica
[
589
]
hodnovernosť, pravosť (lat.); Botto musel meračské práce obhajovať pred ustanovenou
          komisiou, ktorá ich schvaľovala
[
590
]
Slávna komora
[
591
]
preddavok (lat.); výraz pri Bottových meračských prácach
[
592
]
T. j. na štvorzáprahu; Bottov „smiech cez slzy“.
[
593
]
Bottov výsmech dobových tendencií neologizmov (najmä z mesianistickej dielne).
[
594
]
načrtol (nem.)
[
595
]
v Štiavnici
[
596
]
Dobšinského švagrom bol Gustáv Schmidt, narodený roku 1841 v Hodruši, profesor
          revúckeho gymnázia, neskôr učiteľ v Ratkovej a na Starej Turej, ktorý od roku 1902 žil v
          Rusku. Pavol Hečko (1825 — 1895), ev. farár v Hodruši, si neskôr vzal za ženu sestru prvej
          Dobšinského manželky Paulíny Mínu Schmidtovú — teda aj on mu bol švagrom. Zachoval sa list
          Pavla Hečku Dobšinskému z 13. 4. 1862, v ktorom mu popri informáciách o práci na štúdii
Život a účinkovanie Ľudovíta Štúra
(vraj J. M. Hurban mu odmietol
          poskytnúť dokumenty) píše aj o Bottovi: „Od toho času, čo si Štiavnicu opustil, zriedka ta
          chodím; Janko Botto bol iba raz u mňa, a tak ani mňa to hrube k nemu neťahá; Hrenčíka som
          dva razy navštívil, raz aj uňho nocoval, zdá sa byť verným rodu, lenže ako vieš je
          pribojazlivý a k tomu v Štiavnici nateraz nič pre národ konať nemôže.“
[
597
]
zem medzi riekami; pôvodne v Iraku medzi Eufratom a Tigrisom; Botto má na mysli
          Dobšinského pôsobisko medzi „Rimavou a Šajavou“ (Slaná)
[
598
]
zrod (lat.); tak sa v latinskom preklade nazýva úvodná časť biblie — I. kniha
          Mojžišova
[
599
]
Dvojzmysel z mena — podľa Genesis syn Abraháma; reálne však ich spoločný známy Ľudovít
          Izák, učiteľ v Banskej Štiavnici.
[
600
]
Karol Hrenčík
(1822 — 1907) — ev. farár v Banskej
          Štiavnici
[
601
]
Miestne názvy v Štiavnici; zábavný podnik tam — Na tomto mieste komentárov treba
          uviesť, že koncom júna 1862 „dipl. inžinier Ján Botto“ podpisuje za „Veľký Hont“ spolu so
          štiavnickým mešťanom Jánom Adamovským, hodrušským farárom Pavlom Hečkom a učiteľom Karolom
          Ruppeldtom, ako aj so zástupcami Pukanca, Baďana, Bohuníc a Dekýša pozdravný list
          Štefanovi Moysesovi (jeho vlastnoručná prezentácia 1. 7. 1882). Ale podľa textu
(Pozdravné listy Štefanovi Moysesovi v rokoch 1861 — 1863,
MS,
          Martin 1947, s. 103 — 105) Botto zrejme list nekoncipoval, len ho spolu s inými podpísal,
          preto text listu nemožno zaradiť do edície Bottových listov.

--- KAPITOLA 48 ---

48. Pavlovi Dobšinskému (15. V. 1862)
V Štiavnici 15/5 862
[
602
]
(Mnohovážny) Trojíctihodný pane Chmotre!
[
603
]
Ponáhľam sa hlásiť týmto novým titulom, lebo už čo je novô, to je milô — a potom ešte to meno!
[
604
]
Bisťu na dvarazy! To by jedno teda bolo! — Nechže teda Hospodin nebeský vše dáva
      tak úrodnie roky a tak pekné máje a podobné Juniuse; máje pre dievčatá a Juniuse pre chlapov.
[
605
]
— Budeteže už mať zábavky! a Ty o jednu česť si už zase avandžíroval
[
606
]
(ako som to hneď z predku použiť mal), ale aj o jednu functiu. Ináče kolísať má
      byť dosť milá vec; lenže sa tu i tu aj sám človek ukolíše. A kod
[
607
]
mu budete aj s pani kmotrou duetto spievať: Haja že mi, haja! to bude radosti! —
      Ponáhľať sa budem na tú vašu radosť sa podívať čím skôr. Čo ale, ak do Jána krštnie koláče
      pojete? a skôr mi naskrze nemožno. Už sa začínajú moje lamentácie a tie sa len pri konci
      budúceho mesiaca skončiť majú! — Teda ad revidere!
[
608
]
Do tých čias ale za to duchovnô kmotrovstvo sa Vám aspoň tu na krátko a predbežne —
      úprimne poďakúvam — majúc tú úplnú nádeju, že Vám s takouto poctou nezostanem dlžen ak — sa t.
      j. ožením a moja žienka — ne.
[
609
]
Teda do videnia! moji milí páni kmotrovci!
S Bohom
J Botto
[
610
]
[
602
]
— Dve strany, 8°.
[
603
]
zámerne nárečovo; keďže Dobšinský ako farár mal dobový titul „dvojctihodný“, teraz, po
          narodení dcéry, Botto mu vtipne pridáva ďalšiu „ctihodnosť“
[
604
]
Dobšinského dcéra dostala staré ruské meno Oľga (umrela jednoročná 5. mája 1863 na
          tbc, ako aj jej matka — prvá žena Pavla Dobšinského).
[
605
]
Bottova výstižná narážka na minuloročný martinský jún — memorandovské národné
          zhromaždenie 1861.
[
606
]
postúpil (z lat., hovorovo)
[
607
]
keď (zámerný Bottov nárečový gemerský tvar)
[
608
]
Do videnia (lat.)
[
609
]
Botto sa však nikdy neoženil — zostal mu teda „s takouto poctou — dlžen“.
[
610
]
Približne v tom čase vyšiel druhý ročník Viktorinovho almanachu
Lipa
, 1862 a v ňom Bottove „romance“
Smrť
            Jánošíka
a
Báj Maginhradu
. Nie prvou, ale práve druhou
          bol inšpirovaný A. Sládkovič k spontánnej obsiahlej úvahe, ktorú uverejnil v
Pešťbudínskych vedomostiach
, 1862, č. 37 s emfatickým: „Báseň túto
          nedosť čítať zakaždým znova… rodáci-bratia, pamätajte na bája magihradského veštenie: vy,
          sestry slovenské, zložteže na hlavu Bottovu veniec lipový za ratoliestku milú, ktorú
          položil on na Lipu našu!“ A práve — akoby počula túto Sládkovičovu výzvu dcéra M. M. Hodžu
          Marína píše o prvej „romanci“ Smrť Jánošíka: „je to opravdivá perla“ (24. 7. 1862);
          „priali by sme si srdečne — mládež mikulášska — Bottovi nejaký znak úcty našej doručiť“
          (8. 9. 1862). Viliam Pauliny-Tóth na jej listy odpovedá: „Veru Botto by zaslúžil dajaké
          uznanie verejné utešených prác jeho. Či nie snáď strieborné pero? Myslím, že by to viac od
          20 — 30 zlatých nestálo. A aj v Budíne by sa na to zobralo pár zlatých. Ostatne, myslím,
          že i jemu by milšia bola práca rúk našich spanilých, ľúbezných Sloveniek. Napr. vyšitý
          lipový veniec — a v ňom lutnu národnou stužkou ovinutú a na stužke nápis. A to do rámu
          zlatého za sklo dať a tak mu poslať“ (
Vzájomné listy V. Paulínyho-Tótha a Maríny
            Hodžovej
pripravil P. Liba, vydanie z roku 1961, s. 39; vydanie z roku 1965,
          s. 80, 101). Nepodarilo sa zistiť, či a čo Bottovi na znak úcty vtedy venovali.

--- KAPITOLA 49 ---

49. Pavlovi Dobšinskému (24. XII. 1862)
V Štiavnici 24/12 1862
[
611
]
Milý kmotre Pavle!
Od toho času ak si tu bol, ako čoby kameň do vody hodil. Nepíšeš mi ani b ani c, ako sa
      máš. V novinách síce bolo akôsi a či b, ale neznám, či si to Ty čiaral. Teda keď mi Ty nič
      nepíšeš ako sa máš — ja som sa odvážil sa Ťa cathegoricne spýtať: ako sa máš aj moja malá
      krstná?! Uvidím, či mi na to neodpovieš a či hej; či si opravdivý gemerský kňaz a či nie! To
      je ozaj koža tých Tvojich pánov bratov, z ktorej keď ju práši, ani dobrý ani zlý duch nejde.
      Či ste ozaj už veľa na Maticu zozbierali? Takí boháči, oplývajúci bravami a baranmi už môžu
      oferovať každoročne aspoň kože z tých, čo im pBoh zabije. Ale ak to tak pôjde ako sa to aj kde
      inde už ukázalo, že kath.
[
612
]
farár obetoval 100 a ev. 2 zl. čo nedúfam, že by v tomto spôsobe Gemer nebol na
      predku, či ozaj potom nebudú s tým agitovať, že je Matica katholícky ústav? — keď to počujú tí
      2zlatoví podporovatelia, či potom nebudú protestantsky protestovať, alebo konečne si svoje
      groše naspäť pýtať. To je hrúza! tak málo špekulatívnosti! pre kohože je ten ústav? Či tamtí
      majú deti, či títo? — Ale povedzže jim, keď vieš po nemecky. —
Počuješ Pavle! nože si tak zajdi dakedy aj na tú Rimavu a zanes im to osvedčenie,
[
613
]
Jánošíka od Bobulu
[
614
]
a druhie vyšlé brošúrky — tí ľudia tam nič nemajú, aspoň sa tak nazdávam z výjavov
      tamejších, opísaných v Novinách
[
615
]
súdiaci; vidno, že sa iskra hodí, ale sa nechytí, bo je ľud nepripravený. Knižky u
      vás rozširovať azda len smiete, to nie je tak kruté vo vašom ako v tunajšom senioráte.
Hečko sa chudák už hotuje pod jatku; teraz kedysi má byť konvent, na ktorom sa zodpovedať
      má strany predávania Hodžovej brošúry.
[
616
]
Je ale odhodlaný čo sám sa brániť a vysoliť im pravdu do očí, a tým čo by oči
      nemali do nosa. — Keby len mal podporovateľov, mohla by to pekná scéna byť.
Ormisa pozdrav, a že by netratil dobrú myseľ za to, že má tak málo predplatiteľov na Mataja,
[
617
]
nič to (aspon) len si bude dosť odberateľov, čo úfam. Štiavnici môže tiež poslať
      10 kusov, ja mu ich chcem rozpredať. Predplatné groše by som mu hneď poslal, ale som práve
      teraz v tomto ohľade ako kostolná myš.
Pozdrav všetkých priateľov na Sajave i Rimave, aby sa hore mali!
My Ťa tiež všetci pozdravujeme: Adamovský, švagor Izák a želáme Ti nie len hodne medových
      opekancov a Štedrý večer, ale aj medový nový rok! A mojej krstnej povedz tiež toto priaťa,
[
618
]
keď ešte čítať nevie.
Zdravstvujte. S Bohom!
Tvoj J Botto
[
611
]
— Dve strany, 4°.
[
612
]
Katolícki farári oproti evanjelickým skutočne vtedy obetovali na Maticu slovenskú
          nepomerne viacej. Bottova výčitka je oprávnená, ale zrejme zabudol brať do úvahy dobové
          finančné pomery jedných a druhých, ba ešte aj to — ako sám píše — „či tamtí majú deti, či
          títo?“
[
613
]
Zrejme má na mysli príhlas k vstupovaniu do Matice slovenskej.
[
614
]
Ján Nep. Bobula
(1844 — 1903) — staviteľ v Budapešti; neskôr
          exponent tzv. Novej školy slovenskej, vydavateľ
Slovenských novín
;
          brožúra
Jánošík
vyšla vo Viedni roku 1862. 32 s. Ako vydavateľ bol
          uvedený J. N. Bobula, ale jej autor bol Viliam Pauliny-Tóth. Bobula bol za brožúru súdne
          stíhaný. Neskôr v roku 1873 vydal Bobula aj druhý zošit
Jánošíka
— už
          bez súdnych dohier.
[
615
]
Rozumej — v
Pešťbudínskych vedomostiach
.
[
616
]
Botto má tu na mysli brožúru M. M. Hodžu Dohovor o tom, čo sa robí v cirkvi
          evanjelickej augš. vyzn., vedený v cirkvi ev. augš. v. vrbicko-svato-mikulášskej pre nás,
          pre vás i pre nich a pre všetkých, ktorých sa týka. Viedeň 1862. 16 s.; druhý zväzok z
          toho istého roku mal 45 strán.
[
617
]
Ormisova „činohra v 4 dejoch“
Mátaj
vyšla v roku 1862 v Rožňave v
          rozsahu 110 strán.
[
618
]
prianie (nárečovo)

--- KAPITOLA 50 ---

50. Pavlovi Dobšinskému (5. IV. 1863)
Štiavnica v Nedeľu Veľkonočnú 863
[
619
]
[
620
]
Kmotre Pavle!
Vzkriesenie je!
[
621
]
— vzkriesim sa i ja a dávam Ti odpoveď. Prečo tak pozde to vzkriesenie? — to ako
      dobrý kňaz musíš vedieť, tak ako aj to, že: „pomaly s dobrým“. Vlastne, ti chcejúci odpovedať,
      neviem už temer ani na čo, bo Tvoj list som už dávno vo vrecku zodral.
[
622
]
Medzitým mi aspoň hlavná viesť z neho v hlave ostala, tá t. j. že si predca už raz
      na nohách. Tak, kmotre, tak! nie sa po babsky, ale po chlapsky! Hlava vyššie ako srdce! A že
      ma správa táto potešila to Ti mi ani netreba hlásiť. Šak sám keď sa ohliadneš, musíš sa
      potešiť nad tým, že si už hore — a to tým viac, keď vidíš potrebu nevyhnutnú na osobnosť Tvoju
      v tom Nikodemskom Gemeri.
[
623
]
Tam sa požaduje ozaj mnoho práce, kým sa ten národný život ako tak rozkýva. O
      vlanejších zbierkach na Maticu, tým menej o adrese už vlani spomínanej, vo verejnosti ešte
      dosiaľ ani slychu. Počkajte, Štiavnica vás, tá — Ti dobre známa Štiavnica, ešte zahanbí. Či
      vieš, že sa tu sbiera na Maticu? okrem čtyroch zakladateľov
[
624
]
jesto už sosbieranô, a to od samých ešte dosiaľ pohlavárov cirkevných, školských a
      úradských do 60 zl. okrem lyceuma, meštianstva a haviarstva, kde je ešte najmenej telko v
      nádeji, ktorá sa čím skôr uskutoční. Z Vyhien tiež má pritiecť aspoň 20 f., z Vindschachty
      tiež — takže hodne vyše 100, keď nie ešte raz toľko sosbiera sa. Čo hlavne Adamovskému a Makucovi,
[
625
]
ktorého sotva poznáš — je to syn bývalého Jelačicovho
[
626
]
kapitánov, asistent na tunajšej Akadémii, Horvát rodom, ale duchom i životom
      Slovák — sa pochvalne pripísať má. A keď by sa ešte verejné sbierky boli dovolili? o čo tiež
      bol mestský úrad požiadaný! — To Ti je najkrajšie ako všetci i tí najvatší maďaroni od
      Prepošta začnúc voľky nevoľky sádzajú 3 do 5 zlatíkov. Je to vskutku mravná lúpež — ale
      potrebná. — Potom jednotlivé cechy tiež atd. atd. majú dať. Z čoho už teraz môžeš byť
      presvedčený, že Váš Gemer pomerne Štiavnicu neprevýši. Okrem toho sa aj na Adressu dobrá vôľa
      ukazuje, a to práve medzi obecnejšími vrstvami.
Cez sviatky sme mali ísť do Huty žarnovickej na jednu hroznú traktu ku doct. Hurtovi,
[
627
]
ale čas sa nám za príhodný nevidí, teda ju odložíme na potom, keď sa hory rozvijú.
      A Vy že kedy tam zjete toho barana na Maginhradi.
[
628
]
Hľaďte ho nenahať aspoň mŕtvym kapitálom, ale sa uzrecte s Mark.čom
[
629
]
radšej mesto barana na ovcu, takže keď by si ju ešte za dakeľko rokov neobetoval,
      že by aspoň z nej na budúcnosť celô stádo sa rozmnožilo. Alebo najmenej by zaviazaným ostal
      každý rok od nej aspoň jedneho baranca na ten cieľ obetovať a pri tom by kapitál vše bol celý!
      — A tak keď som tento lyrický skok urobil ešte robím jeden na spak unde abermal ad oratio nostra.
[
630
]
Som Ti povedal, kde som mal svátkovať; teraz Ti povedať ešte mám kde budem. Zitra
      mám do Kráľovian té kraje tam pozreť a u tamejšieho učiteľa J. Izáka,
[
631
]
z Baďana ta prešlého, od neho chválenô víno okoštovať. Oblievačky budú akési
      suché! — ak len nie zhora.
Ešte jedno mi napadá o Matajovi, že si ma v Tvojom liste bol na samého redactora upravil.
      Tú cestu som ja vedel, ale neznám v kerej krajine býva ten Ormis, preto vlastne som to Tebe aj
      bol naručil. A Ty si sa ani na to nedovtípil, ani si mi to nevykonal. Akosi Slanô
[
632
]
v dákom poťahu s ním sa mi zdá, že som počul či čítal dakde spomínať — ale iste
      neznám. U Krčméryho
[
633
]
sa ešte ten spis nenachodí, čo to tak pozde? Tak s Bohom a drž sa!
Tvoj kmotor J Botto
NB
Či si bol na doline?
[
634
]
— a čo tam nového. — Písal som im nedávno. Pozdrav malú krstnú a oblej v mene
      mojom, žeby rástla ako z vody! Či už rozpráva — veď už vari bude mať rok. S Bohom!
[
619
]
— Dve strany, 4°.
[
620
]
Presný dátum listu sme určili podľa dobového kalendára.
[
621
]
Presne tento výkrik sa neskôr dostane do monológu Alžbety Báthoryovej v Bottovej
          skladbe
Čachtická pani
.
[
622
]
Bottovo priznanie o „osudoch“ aj ďalších Dobšinského listov.
[
623
]
Nikodem je postava zo života Krista; Botto v použitom spojení má na mysli gemerských
          kňazov.
[
624
]
Matica slovenská mala vtedy tri druhy členov: zakladatelia (členské 100 zl.), riadni
          členovia (na rok 6 zl.) a roční členovia (3 zl. ročne). Zakladateľmi mohli byť aj
          právnické osoby (obce, knižnice, spolky), takže to predstavovalo vlastne kolektívnych
          členov. V
Letopise Matice slovenskej
I, 1864 nachádzame medzi 501
          zakladateľmi aj Jána Bottu: „c. kr. komorský zememerač v B. Štiavnici, skutočný člen, č.
          diplomu 125“ — 100 zl. zložil Botto v priebehu roka, takže sa tak stal „skutočným“ (nie
          iba prisľúbeným) členom. Medzi 484 riadnymi členmi je aj Pavol Dobšinský s členským 12 zl.
          na dva roky. Medzi 125 ročnými členmi je aj Samo Bohdan Hroboň a ďalší.
[
625
]
Eduard Makuc
— rodom Slovinec, hutný majster a neskôr riaditeľ
          kráľovských baní v Kremnici; Zechenterov priateľ
[
626
]
Chorvátsky bán Jozef Jelačič bol známy z rokov 1848 — 1849.
[
627
]
O dr. Hurtovi sme bližšie údaje nezistili.
[
628
]
Vrch nad Bottovým rodiskom Vyšným Skálnikom. Botto už v Levoči napísal veršovanú
Povesť Maginhradu
a potom neskôr známu
Báj
            Maginhradu
. Pri jej zápise do Spevov vysvetľuje: „Maginhrad, neveľký hrádok
          nad Rimavou na kopci, ktorý strmí medzi vŕškami východnej reťaze. Bol jednou z oných
          pevností Jiskrových, ktoré zboriť dal Kráľ Matiáš v polovici 15. stoletia. Teraz z hradu
          sotva rumy nájsť možno“ (
Súborné dielo
, s. 520). Kopec je tak
          pomenovaný dodnes; má 432 m.
[
629
]
Pavel Markovič
— ev. farár v Hrachove
[
630
]
a opäť k reči našej (nem. lat)
[
631
]
Ján Izák v Kraľovanoch v Tekove
— asi brat štiavnického Ľ. Izáka;
          neskôr bol učiteľom v Modre
[
632
]
Samuel Ormis bol v tom čase farárom v gemerskom Slanom; Botto tento passus listu píše
          ironicky.
[
633
]
Eugen Krčméry
— brat A. H. Krčméryho; kníhkupec v Banskej
          Bystrici
[
634
]
Botto má na mysli Rimavskú dolinu a svoje rodisko.

--- KAPITOLA 51 ---

51. Pavlovi Dobšinskému (2. VI. 1863)
Štiavnica 2/6 863
[
635
]
Kmôtor Palo!
Ešte som kus papieru našiel, teda Ti dač ešte načiaram. Som na ceste do Turca — mám už
      všetko zapakovanô, ale som Ti predca chcel dať shlasom(!), že ak reku by si sa chcel daraz
      pomýliť mi písať, že by si reku do hore spomenutího mesta mi nepísal, ale do Sučán (ostatnia
      pošta Sv. Martin) — lebo tam strojím letovať. Intermezzo
[
636
]
si takto musíme chleba zahľadať, keď nás to tu akosi len tak každý siedmy deň raz
      chovajú. Keď 5-ho Aug.
[
637
]
prídeš ta, ak Boh dá sa uvidíme. Že prídeš o tom nepochybujem. Dotedy ale Ti tu
      posielam moju tôňavu
[
638
]
s pozdravením — ako je to teraz móda; ale mi malú krstnú nestraš s ňou! Ako že sa
      ozaj máte?!
[
639
]
—
Ako svet ide? vieš. Gebula účinkuje a chlapci sa dali do vybíjania potu z hláv —
      radikálne! Medzitým myslím, že jim tá horúčava prejde dakde v chládku a aj „Hlas“
[
640
]
im dáva papriky do nosa; kto zná, ako ozaj kýchať budú.
Štiavnica ostáva pustá. Z našej trojici už Makutz
[
641
]
odišiel na svoje stanovisko určitô; ja odchodím — teda len sám starý A.
[
642
]
zostane. Sbierky na Maticu sú ešte nedokončené — ináče idú dosť dobre, lenže nám
      tu i tu dali po nose, ako k. p. p. ablegát,
[
643
]
ktorý vraj v tom spolku vidí podozrivé ciele; ináče vraj on je za pozdvihnutie
      slov. národnosti, ale na to vraj sú školy verejné, učené; takže on je vraj hotový na
      Universitu Slov. pár sto zl. obetovať. Pri tom mi napadli na um Revúcke školy, ale čože?
      listinu som nemal, zostalo to teda len myšlienkou. Medzitým by ste mu na základe tohto jeho
      osvedčenia mohli list(in)u s pekným slovom poslať — videli by sme aspoň či je chlap od slova —
      a či je brat svojich bratov. — A Váš Gemer sa v tomto ohľade tiež za Šticou
[
644
]
akosi vlečie, čože je to? No ale vás predca všetkých pekne pozdravujem, aby ste sa
      reku dobre mali! „a pred nepřítelem neutíkali.“
[
645
]
—
S Bohom!
Tvoj brat a kmotor J Botto
[
635
]
— Dve strany, 8°.
[
636
]
medzihra (lat.); tu vo význame — medziiným
[
637
]
Dátum zakladajúceho valného zhromaždenia Matice slovenskej v Martine. V zápisnici osôb
          na tomto prvom valnom zhromaždení nie je uvedené ani Bottovo ani Dobšinského meno.
[
638
]
T. j. fotografiu.
[
639
]
Porovnaj Dobšinského odpoveď nižšie.
[
640
]
Český politický časopis; vychádzal v Prahe (písali doň aj slovenskí autori, medzi
          inými i Janko Kráľ — porovnaj našu štúdiu v
Slovenskej literatúre
,
          12, 1964, č. 5, s. 546 — 548).
[
641
]
Porovnaj list 50, E. Makuc odišiel vtedy do Kremnice.
[
642
]
Ján Adamovský
— mešťan v Banskej Štiavnici
[
643
]
K príkladu pán vyslanec z Banskej Štiavnice.
[
644
]
Rozumej: za Štiavnicou.
[
645
]
Citát z husitsko-žižkovského hesla. — V Bottovom fonde sa zachovala Dobšinského
          odpoveď z 15. 6. 1863. Tu píše, že mu dcéra Oľga „umrela 5. mája na matkinu nemoc“. Po
          smrti manželky stratil aj dcéru. „Keď Ti teda teraz smrť krstnej oznamujem, s Tvojím
          kmotrovským dovolením pošlem dukát, ktorý si jej do križmy bol dal, na Maticu — aby tam
          čo-to svedčilo, žes’ Ty mal krstnú a ja dcéru.“

--- KAPITOLA 52 ---

52. Pavlovi Dobšinskému (15. IX. 1863)
V T. Sv. Martine 15/9 1863
[
646
]
Palo moj!
[
647
]
Peniaze ja potrebujem, sľúbených 300 zl. r. č.
[
648
]
mi pošli na každý spôsob. O ďalšie sa netráp, veď to už spravíme tak, aby bolo
      dobre. Dňa 22 Septembra b. r. — teda už len o pár dní — ide zasadnúť zase výbor matičný v
      Martine — no veď o tom už aj Ty budeš mať vedomosť — teda potom sa mi požička povolí, a medzi
      tým časom prídu od Teba peniaze, tak Ti jich budem môcť poistiť ako s povolením výboru vypožičané.
[
649
]
Múdre bys — ľa — urobil, keby si na 22-ho b. m. potom aj Ty prišiel, keď vravíš v
      Tvojom liste, že prídeš do Martina a čo už len aj výbor sa tu síde dakedy — len že by si potom
      s takým aristokratickým nosom sa nemal tu ukázať — „prídem aspoň — vraj — tým štrúdlam k vôli“
[
650
]
—. No, no, no, veď sme aj my nikomu z nosa nevypadli a ak si Dvojej ctihodná
      Milosť ráča myslieť, že sme my laici už len také ovečky, ktoré môžu ako chcú kedy obstrihať,
      teda my podľa našej svatej autonómie si tiež myslíme, že my platíme pánov farárov a že sa tí
      nemajú čo miešať do našej aristokratickej společnosti, tým menej teda nami opovrhovať — verstanden?!
[
651
]
Nuž ale hnev na stranu, ako starému známemu sa Ti to už na tento čas odpustí, veď to
      vieme, že aristokratismus v Uhrách najviac starí páni udržiavajú, ale naozaj mohol bys Ty
      prísť na ten 22-ty: nie síce tým štrúdlam k vôli, ale k vôli nám, a obzvlášte k vôli tomuže
      shromaždeniu. Dopočul by si sa zasa voľačo nového, prijdu sem deputáti z Viedne, budú nám
      rozprávať, čo sa jim tam a ako vodilo a čo tam nového. Kuzmányho
[
652
]
práve dnes z tadiaľ tiež čakáme.
Botto Ťa pozdravuje srdečne. Je od 2 Sept. u mňa na hospode v Martine, ale po tieto dni
      odíde do Štiavnice a tam nebodaj i zimovať bude. Má síce chotár Sv-Martinský vziať do meračky,
      ale sa nevie rozhodnúť ešte, či ho ozaj má vziať, lebo nie! Ak ho vezme, tak sa zo Štiavnice
      po tej samej príležitosti, ktorá ho z tadiaľto povezie, nazpak vráti a potom tu aj cez zimu
      zostane. Do 22 Sept. budem ho chcieť tu u nás zabaviť.
Nuž a teraz sa mi už len dobre maj, spomeň si na nás — nie síce podľa štrúdle — ale podľa
      starodávneho priateľstva nášho a zatváraj nás do Tvojich modlidieb
Tvojich srdečných priateľov
Sam. Šípka a Jána Botto.
[
653
]
[
646
]
— Dve strany, 4°, signatúra M 14 E 27.
— Na liste sa zachovala adresa v tejto podobe:
Dvojctihodnému pánu Pavlovi Dobšinský
kňazovi cirkve evanj. aug vyznania
v Drienčanoch (Derencsén, Gömörmegye)
Ostatnia počta Rimavská Sobota.
[
647
]
List písal Samo Šípka, ale aj v mene Jána Bottu; ten ho na konci aj podpísal. Preto
          text zaraďujeme medzi Bottove listy.
[
648
]
Zrejme išlo znova o tie isté peniaze, ktoré mal predtým vypožičané Botto (porovnaj
          list 44, poznámka 4) a s ktorými ešte v nasledujúcich listoch boli opletačky, lebo
          Dobšinský stratil potvrdenky.
[
649
]
Výbor Matice slovenskej na druhom zasadnutí 22. 9. 1863 pod č. 24 povolil „Sam.
          Šípkovi, stol. prísažnému v T. Sv. Martine 600 zl. jako pôžičku z fondu matičného“
            (
Letopis MS I
, Viedeň 1864, s. 46).
[
650
]
Citát z predchádzajúceho Dobšinského listu, ktorý sa u Šípku nezachoval; podobne sa
          nezachovali ani Bottove listy Šípkovi, hoci podľa odpovedí S. Šípku museli
          existovať.
[
651
]
rozumieš (nem.)
[
652
]
Karol Kuzmány bol vtedy ev. superintendentom v Martine a úradujúcim prvým podpredsedom
          Matice slovenskej.
[
653
]
Bottov vlastnoručný podpis: preto sme text listu zaradili do tejto edície. — Z tohto
          času sa v Bottovom fonde zachoval list od brata Michala Bottu z 1. 7. 1863 — píše mu
          zaujímavý návrh, aby
Pešťbudínske vedomosti
odtláčali ľudové príbehy,
          lebo len tak vraj dosiahnu väčšiu obľubu u čitateľov.

--- KAPITOLA 53 ---

53. Pavlovi Dobšinskému (23. X. 1863)
V Štiavnici dňa 23-ho Oct. 863
[
654
]
Brat Pavle a kmotre môj!
Nedajme sa! Prihlasujem sa Ti tým Tvojím a Vašim heslom chlapským, — lebo zasluhuje nie
      len to Tvoje heslo, aby chlapským sa pozvalo, ale aj Ty a Tvoji cirkevníci a cirkevní
      kolegovia aby ste sa chlapmi nazvali a k vám aby sa chlapsky človek prihováral. Hodní ste
      toho. Len nech to ide ako začalo a — bude inak ako bývalo. Tu to tiež ide vše napred — nie
      síce v tomto cirkevnom tóne ale v národnopolitickom. D-sky sa ako naisto čím skôr sem očakáva
      za kamersgrófa.
[
655
]
Dvaja profesori z Bystrice teraz sem dorazili na tunajšie kath. gymnásium — hodní
      chlapci. Zase nás je viac, chvála bohu! a keď sa tentam druhý punkt vyplní kelko nás bude! —
      Príď i Ty naspäť do malej hŕby. Dnes sme poslali bisk. M-ovi
[
656
]
adressu, ktorú čo chvíľa budeš i tak čítať vo Vedomostiach. Na H-čanov
[
657
]
tiež sbierame s prospechom. Matičné groše sa tiež tieto dni pošľú. Tak hľa z toho
      vidíš, že Šť.
[
658
]
je nie poslednia v Izraeli.
Čo do môjho osobného života sa tiež dosť dobre mám. Boli mi síce troška starostí narobili
      títo kom.
[
659
]
páni, kým som ešte v Turci bol. Písali mi t. j. úradne, že aby som sa na 11 Aug.
      ustanovil k authentikáciám — a tu Ti list dostanem 22-ho t. m., kýho to čerta! reku, veď je už
      po termíne — a druhý už tak ľahko nedostanem. Medzitým ako som sem dorazil 16-ho Sept.
      počujem, že authenticatiu aj bezo mňa (na šťastie som potrebné veci na pohotove u Adam.
[
660
]
bol nahal) a síce dobre spravili — teda mi z financiálneho ohľadu trocha odľahlo.
      A od toho času sme zase urb.
[
661
]
pokonania s obcami porobili, teda aj práce dosť, len si zdravia bude. Ale
      červienka akosi obchodí okolo mňa — už som ju dvaráz odohnal — bestia — neznám, či ju na
      treťom odoženiem. —
Tak teraz vieš kde som, čo som — môžeš bezpečne prísť alebo sa hlásiť — a porozprávať mi o
      tej kurioznej ceste okolo sveta.
[
662
]
Ako aj o tej amortizácii
[
663
]
— čože ozaj, ako to s ňou vyzerá?
O H-kovi
[
664
]
zo susedov nič nepočujem, ani on tu nebol vraj od pamäti sveta a my sa tam vybrať
      akosi dosiaľ nevieme. Len listárka, tá holubica doniesla ten list zelený: že sa vraj ten
      vrabec žení, a že si berie — hádaj koho? — Tvoju švagerinu mladšú M.
[
665
]
Kuriozum — ale čo človek v trapiech nevykoná! — Ešte jedno, ale z druhého tónu.
      Povedá sa, že biskup M.
[
666
]
má byť vymenovaný coadjutorom arcibiskupa. Je to síce:
vymenovaný
, len futurum, ale keby len bolo. O županstve D-ra,
[
667
]
Fr-ho
[
668
]
atd. atd. v horných stoliciach sa tiež hovorí! — aždaj sa predca nahovorí.
      Okolnosti ho ukazujú!
Hop! ale som už pri konci, a ešte pozdravenie čo lepším chlapom chcem tu pripojiť. A síce
      Dvojosobnému Krnovi;
[
669
]
Trojosobnému (či kelkému?) Markovičovi
[
670
]
(sem nerátajúc barana, ktorý má na M-hrade
[
671
]
odbľačať) a všetkým — ktorých vyrátanie by sa tu nezmestilo hore od Soboty počnúc
      po Fabovú Muráň
[
672
]
— dolu dolinami až do Drienčanskej fary naspäť.
Všetkým vám: živili!
[
673
]
s Bohom
Tvoj brat a kmotor J Botto
NB
Bratre moj, mohol by si mi tvoju kiepu
[
674
]
tiež poslať — o čo aj druhých prosím.
Do Bystrice si budeme po telegrafe štrngať na Ondreja
[
675
]
— čo lepší gazdovia tak zvykli.
[
654
]
— Dve strany, 4°.
[
655
]
Komorský pán (nem.); meno sa nepodarilo rozšifrovať.
[
656
]
Štefan Moyses
— katolícky biskup v Banskej Bystrici; predseda
          Matice slovenskej; pozdravný list Štiavničanov nebol publikovaný
[
657
]
Hačavčanov; obec predtým vyhorela
[
658
]
Štiavnica; narážka na citát z Nového zákona o Betleheme
[
659
]
Komorskí páni
[
660
]
Ján Adamovský
— mešťan v Banskej Štiavnici
[
661
]
urbariálne
[
662
]
Botto má na mysli cestu Dobšinského s Danielom Bachátom na Kriváň, porovnaj
          Dobšinského list z 13. 11. 1863.
[
663
]
Umorenie (lat.); Dobšinský pre stratu dlžobných úpisov musel ich úradne dať
          amortizovať.
[
664
]
Pavol Hečko z Hodruše.
[
665
]
Mína Schmidtová
— sestra už mŕtvej Dobšinského manželky,
          neskoršia žena Pavla Hečka, porovnaj list 47, poznámka 13
[
666
]
Štefan Moyses; plnoprávny pomocník arcibiskupa (lat.)
[
667
]
Štefan Marko Daxner bol od 24. 12. 1861 podžupanom Gemerskej stolice; koncom roku 1863
          sa tu mal stať županom, ale nakoniec bol vymenovaný za župana Rudolf Kubínyi, ktorý 24. 2.
          1864 zbavil Daxnera podžupanstva: Daxner sa stal predsedom zmenkového súdu v Debrecíne (v
          tomto „národnom vyhnanstve“ zotrval sedem rokov), platove bol povýšený o 200 zl., ale
          občiansky a národne to vlastne bolo Daxnerovo poníženie, ktoré znemožnilo jeho zvolenie za
          vyslanca do uhorského snemu.
[
668
]
Ján Francisci sa skutočne potom o rok stal „veľžupanom“ v Liptove.
[
669
]
Andrej Krno
— farár v Čerenčanoch
[
670
]
Pavel Markovič
— farár v Hrachove
[
671
]
Maginhrad.
[
672
]
Fabova hoľa
— 1439 m., najvyšší vrch Muránskej planiny
[
673
]
Žite! (chorv.)
[
674
]
hlava, fotografia (hovorovo)
[
675
]
30. november; meniny Andreja Sládkoviča v Radvani — V Bottovom fonde sa zachovali dva
          Dobšinského listy, ktoré časovo idú po Bottovom liste; oba sú písané v Drienčanoch, prvý
          13. 11. 1863 a druhý 12. 12. 1863. V prvom píše o výlete do Tatier na Kriváň a o
          autonomistických cirkevných bojoch; v druhom pozýva Bottu na vianočné sviatky — „že si
          vraj Daxnerovi písal, že na sviatky prídeš“.

--- KAPITOLA 54 ---

54. Pavlovi Dobšinskému (2. I. 1864)
V Štiavnici 2/1 864
[
676
]
Koma
[
677
]
Palo!
Ej, dosť si sa už nakázal, navinšoval dosť cez té sviatky — teraz už môžeš aj Ty počúvať,
      čiže vlastne čítať — aby si aspoň vedel ako je to. Začnem teda:
Na Vianoce opekance,
na Nový rok posucha,
na Veľkú noc barance
a na Ducha mladucha!
Na Vstúpenie žiarne ryby,
na Trojicu holuby:
za sto rokov nech pod zuby
to všetko Ti nechybí!
K tomu ešte: na Martina
hodná hus a okov vína,
pevná hlava, zdravé údy,
dva miljony dobrých ľudí,
matéria, atrament
a šupáky fundament!
— — —
Chór drobných detí:
Mladucha, barance,
posucha, opekance!
Chór priateľov:
A kto Ti to nepraje,
nech toho porance!
Chór žiakov a cirkevníkov:
Koľko vlasov na hlave,
toľko rokov zi Sláve!
Chór cigáňov:
A koľko hviezd na nebi,
toľko štestia na zemi!
[
678
]
Tu máš! to Ti za to! — A len čo Ty to telko odnieš s tou červienkou, ej Palo, Palo! — už
      vo dvoch listoch samá červienka — a i v tom treťom mi na Ondreja vraj poslanom, ktorý som na
      moje štestia, či bohužiaľ, nedostal
[
679
]
— nebodaj tiež len o samej červienke stálo. Ej Palo! Palo! nimium ne crede colori!
[
680
]
veď ona červená ale nie na závidenie. A ty také nestatky robíš okolo nej ako motýľ
      okolo sviečky — nenadbe sa posmievati, — čert nespí! mrcha je to hostina. No ale si nemysli,
      že som aždaj slabým, ostal a že som zato na dolinu i našu i vašu neprišiel, že by som sa Ťa
      ako bol obával — oj, to nie — ale preto som teraz neprišiel, že som si to na druhý čas nahal,
      — na tedy t. j., keď bude arondírovanie
[
681
]
stolice Gemerskej sa vykonávať, t. j. keď Ta abscindujú
[
682
]
do dolnej Kananejskej,
[
683
]
kde Ťa naučia potom ploty páliť. Kedy to, ozaj, a či bude? Či ozaj ešte dlho budeš
      na tej fare kašu dúchať? — Kedyže Ti ortiel vynesú nad hlavou? — Ale už to akosi tíchne a aj v
      druhom ohľade akosi sa začali smery vyrovnávať. Možno že to len tak sa zdá — ako dve mačky,
      keď sa bijú, na chvíľu prižmúra oči, aby si tým vätšmie do očí napľuli.
Tu Ti je to svet teraz, aký sa predtým ani nechyroval. Vo dne o 10-tej sa Ti režú ani v
      Londýne, Janči
[
684
]
od jedného času t. j. od Jána 25-ho Dec. m. r. Ti len samé trávnice hrá, že až tak
      hučí pod tou Lutriou. Tam vtedy jich bol na próbu zatiahol, a že sme mu boli dobre smyčok
      pomastili, zase na Nový prišiel s nimi. To je čosi čudného tým starým múrom — ale ony privyknú
      aj na té zvuky, keby nás len viac bolo. — To je radosť ako jich ťahal, ani Piťo
[
685
]
nezadá, s ním vraj chodil, a potom sa mu aj samému zdajú, bo vraj: a tot netában
      nagyon sok érzék van.
[
686
]
—
Ináče sviatky sme len tak pri ultime vo štvorky strávili doma. Boli sme síce aj na Teplú k Ďurčekovi
[
687
]
sa presánkovať s celými famíliami — ale sme tam mali pri všetkej dobrej vôli od
      hladu pomreť. Ten škrlák sa bojí o je(ho) peknú kuchárku, za to nás chcel len tak stade
      odpútiť. Ale počkaj! — — Na nový rok sa mi bol aj Samo z Martina
[
688
]
sľúbil na sanicu. Sanica bola, ale on nedošiel, lajdák, — tak sme borovčiaky len
      sami zedli. — Či Ty ozaj pojdeš do Martina 7-ho,
[
689
]
ak pôjdeš, príď stadeto, a ja pôjdem s Tebou! alebo naspak idúc príď sem,
      odprevodím Ťa domov!
Hečko Ti je ešte v tom istom stadiume lásky ako pred mesiacom bol. Čaká aždaj na prvý Máj!
      — Tvoj bývalý svokor
[
690
]
bol na jarmok u mňa, dáva Ťa pozdravovať. — A tak teda i Ty pozdravuj všetkých
      známych tým spôsobom, ako Teba celô pokolenia od Adama až po Izáka
[
691
]
pozdravuje.
S Bohom!
Tvoj J Botto
[
676
]
— Štyri strany, 8°.
[
677
]
Kmotor (maď.); dobove veľmi užívané aj u nás.
[
678
]
Vlastné Bottove vinše vo veršoch uverejnil P. Vongrej v knihe
Zlomky z
            romantizmu
. Bratislava 1982, s. 217 — 218.
[
679
]
V Bottovom fonde sa skutočne tento list, ktorý mal Dobšinský písať okolo 30. 11. 1863,
          nezachoval. Ide však asi o obsiahly list z 13. 11. 1863 a o Dobšinského výhovorku.
[
680
]
príliš never farbám (lat.)
[
681
]
sceľovanie (lat.)
[
682
]
zhodia (lat., hovorovo)
[
683
]
podobenstvo zo židovskej histórie v biblii
[
684
]
cigánsky hudobník v Banskej Štiavnici
[
685
]
Jozef Piťo
[
686
]
v slovenských piesňach je veľmi veľa citu (maď.)
[
687
]
Ján Ďurček
— katolícky farár v Teplej pri Štiavnici, neskôr v
          Považskom Podhradí
[
688
]
Samo Šípka
[
689
]
7. 1. 1864 sa konalo výborové zasadnutie MS v Martine.
[
690
]
G. Schmidt z Hodruše; otec prvej Dobšinského ženy.
[
691
]
Adamovský, Izák — ich spoloční priatelia v Štiavnici.
— Z tohto času sa zachoval v Bottovom fonde list od brata Michala z 1. 1. 1864 —
          ďakuje v ňom, že mu Ján Botto predplatil Lichardove noviny pre hospodárstvo, remeslo a
          domáci život s názvom
Obzor
, ktorý začal vychádzať len minulého roku.
          Informuje ho aj o pomeroch doma: v Skálniku si zvolili za cirkevného dozorcu Štefana Čecha
          miesto Kubíniho, v Čerenčanoch Petra Kellnera.
— Zachovala sa aj Dobšinského odpoveď z 31. 3. 1864; okrem iného tu spomína: „Akože sa
          ti ľúbä tie vojanské piesne od Jána Botto v najnovšej Lipe? Ten Viktorin ti to zná
          vykutiť, kde je čo. Predplatil si na dva výtisky Lipy — pre kohože ten druhý? Rád si sa
          vždy zavďačoval, ale teraz, keď ani nepíšeš, toto mi tým viac do očí bije — a už zase Ťa
          len chcem upodozrievať, že sa ženíš. Zavolajže ma na svadbu. Daxnera ti nám chcú pohnúť,
          ale sme vykládli cestu prípismi od Trstia do Kohúta až po Viedeň; a odtiaľ nám píšu, že
          takto veci dobre stoja. Tak azdaj len obstojíme i s ním“ (o Daxnerovom preložení porovnaj
          list 53, poznámka 13).

--- KAPITOLA 55 ---

55. Pavlovi Dobšinskému (11. IV. 1864)
V Štiavnici 11/4 864
[
692
]
Koma Pavo!
Ja neviem čo sa Ty telko ondieš, že Ti nepíšem, veď na Tebe bol poriadok. Nedávno po novom
      roku som Ti poslal list aj s novoročným vinšom, a Ty to ani nespomenieš; šuchreš si ta ruky
      predo mnou ako Pilát — a tu át
[
693
]
— sám sa mi zdáš byť tým, čím mňa vidíš byť. Ej, Palo, Palo, Ty si pes! Všetky
      Tvoje slová sa krúťa okolo jedného predmetu — nechcem byť prorokom, aby som mohol uhádnuť, čo
      z veľa oblakov býva. No ja Ti ešte raz len to povedám: Palo, neondej! — Hečko sa, chudák, už
      tiež vyondial z tej omáčky, až zase do nej neupadne, lebo to ženenia ako zimnica: na čas Ti
      prejde a zas Ťa vydegví. Mňa ako starého Záporožca už také pletky nevyrazia z koľaji — ale Vy,
      mládež rozpustilá, Vy sa zlatinárite okolo toho strediska ako by to osa sveta bola. Ho ho! —
      Ja sa teraz o inšô stariem. Stariem sa ako každý deň od dvoch týdnov po 6 hárkov načiaram v
      polohoknihe Sučianskej, ktorá má byť do 20-ho t. m. na mieste — a ako za té práce moje groše
      dostanem — lebo sa už doplňuje posledných tisíc, vlastne odplňuje posledných sto zo
      sporiteľni. Bieda je to tu, ani človek nežije, ani neumiera. Této komorské práce celé už mohli
      dosiaľ od troch rokov byť hotové a ešte sotvy prvšé stadium preit
[
694
]
mohli; vedľa proportie
[
695
]
teda ešte tu mám salašiť za 6 rokov! a ak nepríde potvrdenie uzavretých pokonaní
      od ministerstva za 6 rokov ešte za druhých 6, a tak in infnitum.
[
696
]
Tak si len pomysli potom: kotro, kä, šva, ak?
[
697
]
Na šesť rokov mi treba predca aspon šesť tisíc zl. a sa to nepríde až 4. Tak sa
      maj dobre, človeče hriešny! a choď po plátankách, ak nechceš aby si poplátaný nezostal.
Nuž čože sa to ozaj v tom našom Gemeri robí? Vychodí klinec z mechu istej v Hlase
[
698
]
dobre opísanej politiky, veď to aj najlepšie haluzy poobtínať, keď sa koreň
      nemôže. Len tá cesta a vaše hlasy spomohli? Len či sa otvoria raz oči tej vláde? — — Tu okolo
      nás sa to tiež krúti všeličo. V Krupine H-kovi
[
699
]
podvrhli list od akejsi tajnej vlády, v ktorom mu vyhrážajú, že ak neodstúpi od
      toho panslavizmu, že bude o krátky čas tak obesený ako všetci ostatní panslávi, žandári,
      financi atd. atd. — Ostatne ako sa počuje už sú vraj 3 pohlavári z tých 10-tich z okolia
      Krupiny chytení, ktorí v tomto mali ruky zababrané. — U Benického
[
700
]
vraj našli aj sl. mesta nášho čiernu listinu. — Ináče tu bolo a je ticho, iba čo
      akúsi zásilku zbroja boli, ale vraj darmo, hľadali. Paratí sa to, paratí — a z toho vykvitne?
      Stav obleženia.
[
701
]
No predca raz teda tá amortizácia sa zakončí — len ponáhľaj s ňou, že by som i s bratom
      mohol prísť na poriadok. Hypotéku
[
702
]
iste budem potrebovať onedlho. So škodou sa podelíme.
Ale ešte jeden proces Ti zakvačím: ako si sa Ty opovážil bez môjho dovolenia moje škrabantie
[
703
]
do verejnosti pustiť to je violentia,
[
704
]
chlape! to si vyprosím! Teraz ich daj tiež amortizovať — alebo — — keď prídem do
      vás tak Ti ostatné vlasy vyplejem. Na teraz sa ale dobre maj! a sbieraj po tom Gemeri a
      Malohonte té pekné slová a výpovede do toho narodiť sa majúceho slovníka. Gemerská sbierka ale
      dokonalá, by už sama pre seba bola jedna kniha. Ja si ich tiež značím, keď mi tak čo z nich
      napadne.
Teda s Bohom!
Tvoj B.
NB
Kedy do vás prídem to najlepšie zvieš, keď ma uvidíš, lebo ešte ani sám neznám. Groša niť.
[
705
]
A naostatok predca keď už groša nebudem mať, ta sa len ta dám po šúpe došikovať. —
      Pozdrav všetkých našich a zdravstvuj! a píš mi čím skorej, ako to tam, čo tam, alebo sám príď
      — bárs aj v ohľady.
[
692
]
— Dve strany, 4°.
[
693
]
teda (maď.)
[
694
]
Tak zapísané; rozumej: „prejsť“.
[
695
]
Rozmer (lat.); tu vo význame: návrh, plán.
[
696
]
donekonečna (lat.)
[
697
]
Hovorové výrazy z gemerského dialektu; porovnaj i list 6.
[
698
]
Porovnaj list 51.
[
699
]
Botto má asi na mysli Pavla Hečka.
[
700
]
Lajos Beniczky
— bývalý vojenský krajinský uhorský komisár v
          rokoch 1848/49 v Banskej Štiavnici; vydavateľ tlačeného zatykača na Hurbana, Hodžu a
          Štúra
[
701
]
Dobový výraz na štatárium — stanné právo.
[
702
]
Obstávka ma nehnuteľnostiach (lat.); súvis s Bottovou dlžobou Dobšinskému.
[
703
]
T. j. škrabanice, písomnosti; tu vo význame verše. Dobšinský totiž bez Bottovho
          vedomia poslal Viktorinovi do
Lipy Vojenské piesne
(tam v roku 1864
          vyšli na s. 355 — 364). Na Bottove hrozby z tohto listu odpovedá 12. 5. 1864: „Tie
          vojanské piesne mačka ti už z Lipy nevylíže, a tak ich len tam nahaj a mne pokoj daj. Veď
          akože vieš, že som ti ich ja ta oddal? Či si ma videl? A potom neviem, čo by si na mojej
          hlave plel, keď je i tak plešivá — a v hlave? Tam by si mal dosť čo pleť: ale odkiaľ bys’
          začal? A chudák Viktorin už ozaj schudobnel: i tak by nebol mal žiadnych piesní.“ Ináč J.
          K. Viktorin vyzval Bottu k spolupráci na
Lipe, 3,
listom z 25. 8.
          1863.
[
704
]
násilnosť (lat.)
[
705
]
nieto (nárečovo)

--- KAPITOLA 56 ---

56. Pavlovi Dobšinskému (2. V. 1864)
V Štiavnici 22 Mája 864
[
706
]
Koma Paľo!
No už je nie inak — už sa ani neondej — na Tebe bol predtým poriadok; ja som Tvoj list mi
      po Pavle písaný nedostal. A teraz, keď na mňa prichodí rad, nuž tak Ti hľa aj píšem.
Začnem Ti s najnovšími novinami. Pred včerom bol jarmok, na ktorom tak okolo druhej nič
      inšie nebolo vídať, ako holé — ženské — tváre. Vyzeralo to ako na tureckých tržištiach. Chlapa
      si nevidel na celom obzore úslnom, vynímajúc vymaľovaného — a v tmavých komorách šiatrov
      dakoľko pavúkom podobných kupcov, ktorí s vyloženým tovarom, čiže pavučinou, striehli na dáku
      muchu. Ale čo aj dajedna prišla — odišla ako prišla — ani len prášku mu nepustila. Jedným
      slovom bol to jarmok čisto predávajúcich. — Včera zase prišli dvaja Missionari zo Sýrie, jeden
      vikár a jeden fráter, ktorí neznajú inak len arabsky, turecky, anglicky, len jeden aj trocha
      latinsky. Sbierajú podpory na tamejšie chrámy a školy. Šaty majú dlhé, málo odchodné od
      tunajších kňazov, brady a čierne tváre ako cigáni. Celky typus východný. Ale či tí tiež toľko
      vynesú stadeto ako tamtí! kupci, to sa len domnievať, lež isto povedať, nedá.
A teraz ešte sa rozbehnime a skočme až na stredu naspäť. Mali sme česť vtedy privítať Ch.
[
707
]
z B.
[
708
]
idúceho do Viedni dozvedieť sa ako sa nám to tam stelie, mal ta prísť aj K.
[
709
]
z M.
[
710
]
Zajtra, lebo na pozajtrá sa tamten má vrátiť naspak a my túžobne čakáme, čo nám za
      jarmočnô donesie. Či bude „cetno či licho“.
[
711
]
— Ostatne sa o tom či tak lebo tak dozvieš.
Tu Ti je hrozný terror panicus
[
712
]
medzi úradníkmi. Keď to vraj tak
očärťažia
nás dookola, čo
      potom? a keď nás vraj tak začnú cúdiť na riedkom site? — Jedným slovom, strach mrcha. Ale čo z
      tohoto všetkého? to nám čas ukáže.
Po této dni som si odoslal Sučanské práce, a ak bude možná vec mi tam dačo nového dostať,
      pôjdem aj ja za nimi. Tak by sme sa tam potom zišli. Z Klenovca nič dosiaľ nedochodí, od
      ministerrium takže nič, a ak ani z Turca nič dobrého nedojde, budem tu žuvať na conto.
[
713
]
6 Jún zasvetíme tu — a August in dacie loci.
[
714
]
Nuž a Ty kde budeš svetiť tamto prvšie? — A čo budeš robiť? či nebudeš pojednávať
      a presvedčovať o tých troch číslach? Či kritiky písať o čižmách Napoleonových,
[
715
]
ako to dosiaľ v obyčaji (Tvoju kritiku sem nerátajúc). Medzi tým rob dačo ako sa
      patrí, aj ja aspoň chcem dač robiť, čo už z toho aj nič nebude.
S Bohom!
Pozdravte sa a píš mi čím najviac nového a dobrého. Ako je to ozaj s tou amortisáciou?
[
716
]
—
Čerťaž
sa volá hraničná čiara aj v Sučaniech; ale vlastne má byť:
      čiarťaž, lebo lepšie čarťaž.
[
717
]
Veľmi dobrô slovo.
[
706
]
— Dve strany, 8°.
[
707
]
Michal Chrástek
(1825 — 1900) — kat. farár v Hronskom Sv. Kríži;
          vtedy bol profesorom bystrického gymnázia a prvým tajomníkom Matice slovenskej. Bol členom
          vyslanstva, ktoré šlo vo veci Matice k cisárovi do Viedne (oficiálna deputácia bola vo
          Viedni už 10. 9. 1863 poďakovať sa cisárovi Františkovi Jozefovi I. za povolenie Matice a
          za dar 1000 zlatých).
[
708
]
Banská Bystrica
[
709
]
Karol Kuzmány
[
710
]
Martin
[
711
]
Pár-nepár; dobová hra, vlastne až donedávna.
[
712
]
hromadná hrôzovláda (lat.)
[
713
]
na zálohu (lat.)
[
714
]
Na mieste činu (lat.); išlo o tretie výročie martinského Memoranda, o prvé výročie
          založenia Matice a o druhé matičné valné zhromaždenie v Martine.
[
715
]
Bottov ironický šľah na dobovú kritiku, ktorá sa vybíjala v takýchto podružných a
          abstraktných veciach.
[
716
]
Umorenie (lat.); súvis s Dobšinského stratou dokladov o vrátenie pôžičky
          Bottovi.
[
717
]
Slovo sa vyskytuje aj v známej skladbe Sama Chalupku
Mor ho!
; nad
          Rimavským Brezovom sa dodnes nazýva 601 m vysoký kopec Čierťaž. — V Bottovom fonde sa
          zachovala Dobšinského odpoveď z 9. 6. 1864. Okrem iného pozýva Bottu „trebars na pstruhy
          abo na Trstie. Dnes-zajtra čakám Bacháta z Pribylinej, Gallaja z Ratkovej. Leto je. Sucho.
          A tak cesty dobré; lenže hrýzť bude zase máločo. Ty si šťastný človek, keď ti ešte aj na
          konto dajú. O Klenovci nič neznám, ako-čo tam strany toho indžinírstva. Nebodaj i tam vec
          zasekla sa ako všade. Počuť, že ohľadom komasácií majú prísť zhora premeny pre ľud
          priaznivejšie i výdatnejšie. Toto ti je nebodaj príčina, že ministerium mlčí. Príď Ty k
          nám oddýchnuť si; konto u nás lacnejšie“. V liste píše aj o prípade ratkovskej cirkve,
          ktorá odmietla vizitáciu autonomistického superintendenta Mádayho; vizitácia udiala sa len
          „pod záštitou pandúrov a žandarmerie: prvý raz v živote videl som kostol skrze svetskú moc
          pred biskupom, či vlastne i to ne-biskupom, otvorený. Už ti len stojíme v tom boji, hoc
          nás strašia, že nám ruky po lakte poodtínajú, že sme i my za Ratkovú podpísali“.

--- KAPITOLA 57 ---

57. Pavlovi Dobšinskému (25. VI. 1864)
v Štiavnici 25/6 864
[
718
]
Koma Palo!
Ež be som Ti nezostal dlžen; có Ti ide, tu máš.
[
719
]
Volanie Tvoje na mňa, že by som si vraj ko Vám zaskočil so Šuškom,
[
720
]
je podobnô volaňú z brehu na pstruha prechodiaceho sa bystrianskym potokom (tam
      vieš v zadku), že by išiel von. Keď ho chceš mať, poď Ty k nemu, alebo musíš aspon ujezď
[
721
]
dať na udicu, čo ho to ozaj hor pohne. Zostanem už len na tento čas v tomto
      hliene, kým ma dáka dobrá náhoda k Vám dopraví. V Martine sa, ako mám nádeju, zídeme a potom
      mi môžeš prísť so mnou pomáhať vyratúvať na konto. Ja nebodaj ešte pred tretím Aug. pôjdem do
      Turca ku Sučánskej authentikácii; aspoň Filo mi písal, že tá ešte pred žatvami má byť. Už ako
      bude tak bude, ale Gemerčanom bránu Martin spraví, len že nie takú, ako Vy to tam viete robiť.
      Ba čo ozaj Ratková začne na ten násilný skutok?
[
722
]
A čo druhé cirkve? Veď je to ozaj čertovská usurpacia.
[
723
]
A Kuzmány — kedyže príde ta visitovať?
[
724
]
Novín tu dosť. Moda sa už aj do cirkve prebíja. Na minulom cirk. konvente oba farári
      navrhli: že sa kamže majú skasírovať, lebo že je to vraj von z času — a nekomódna hába.
      Zostalo to ešte síce len v návrhu až do uzavretia presbyterstva. Ale že to privolí, temer istá
      vec, pri tom všetkom, že obecná alebo slovenská strana jim ju tak ľahko dolu zhodiť nedá.
Počul som, že nás tiež zavolá ad vocem jich milosť p. richtár za Slávnosť júnovú;
[
725
]
nuž ale — veď sme tu. — Ale ešte k predošlej kamži jedno korollarium.
[
726
]
Obraz oltárny, ako vieš, poneváč je vraj starý, má sa novým zameniť. Starý ale —
      mystičný sa tu nebodaj rozumeť má. A chcú si vraj dať — vymaľovať troška modernejší a
      primeranejší sl.
[
727
]
mestu: Samaritánku. Tak hľa sa to pomaly reformuje.
Ad vocem reformatia — Ti ešte pripomeniem Hečku.
[
728
]
Ten sa Ti to chytil do toho, už druhé podošvy derie za ženou. Chodí sem i ta, od
      Doliny do Krupiny v tomto obore po dievčatách, a každá ho vraj magnetizuje. Menovite okolo
      Kráľoviec sa krúti. — A keď vykrúti, tak Ťa musí volať na svadbu.
Curiosno,
[
729
]
ako to človek, keď sa obmeškal, potom vynahradiť usiluje sa.
S Bohom
J Botto
[
718
]
— Dve strany, 8°.
[
719
]
Zámerne použité nárečové tvary z Gemera.
[
720
]
Pavel Šuška
(1839 — 1866) — pochádzal z Pukanca, vtedy študent
          ev. lýcea v Štiavnici 1858 — 1864, učiteľ v dolnozemskom Petrovci. Jeho skoro vyhasnutý
          život opísala Terézia Vansová v memoárovej próze
Paľko Šuška
.
[
721
]
Podstatné meno; t. j. ujedenie, muška.
[
722
]
Porovnaj list Dobšinského z 9. 6. 1864.
[
723
]
násilné uchvátenie (lat.)
[
724
]
Navštevovať (lat.); vizitácia bola oficiálna biskupova návšteva a kontrola v zboroch.
          Karol Kuzmány ako patentálny superintendent mal na to právo, ale pre boje autonomistov sa
          tam nedostal. Ináč tieto cirkevné pomery boli vyvolané zvýšeným národnostným útlakom, ako
          sa to ukázalo najmä neskôr, keď autonomisti na generálnom konvente ev. cirkve v Pešti 24.
          9. 1867 dosiahli zrušenie cisárskeho Patentu zo septembra 1859, a tým aj patentálnych
          cirkevných zborov.
[
725
]
T. j. za spomienku na martinské memorandové zhromaždenie.
[
726
]
veniec, cena pre hercov (lat.)
[
727
]
slobodnému (skratka)
[
728
]
Pavol Hečko — vtedy ešte nebol ženatý
[
729
]
zvláštne (lat.)
— V Bottovom fonde sa zachovala Dobšinského odpoveď z 13. 8. 1864, v ktorej okrem
          iného spomína: „In fine finali a nadovšetko a obzvláštne a praecetens omnibus to vedz, že
          som tento list nadovšetko a zvlášte len preto písal, aby som sa poriadky zbudol a aby na
          Teba rad prišiel písať, že by si mi reku z toho Martina voľač odpísal, bo to až na posmech
          málo v tých Vedomostiach o tom.“ Na voľnej strane Dobšinského listu si Botto načrtol verše
          na motívy piesne z Novohradu s incipitom
Abože mi hrajte…
(Uverejnil
          som ich v štúdii
Bottove paralipomena
v knihe
Zlomky z
            romantizmu
. Bratislava, Tatran 1982, s. 216 — 217.)
— Z tohto času sa v Bottovom fonde zachovali dva listy od brata Michala: 29. 6. 1864
          (vracia mu ako splátku dlžoby 40 zl.); 7. 8. 1864 (vracia mu splátku dlžoby 60 zlatých).
— Časovo na toto miesto treba zaradiť aj údaj, že Botto v Štiavnici 27. júna 1864
          zapísal lístok do pamätníka Samkovi Medveckému s dvojverším, známym z neskoršieho vydania
Spevov
.

--- KAPITOLA 58 ---

58. Pavlovi Dobšinskému (12. a 16. X. 1864)
v Štiavnici 12/10 864
[
730
]
Koma Palo!
Práve som došiel z Turca, kde som celé 3 týdne pri sučanskej authenticácii strávil, o
      ktorej Ti len to chcem povedať, že vypadla tak dobre, ako som si sám žiadal. Tak reku som
      práve došiel a prezerajúc acta facta tunajšie, našiel som začiatok listu, ktorý sa začínal tak
      ako tento; bodajže ťa reku, veď som mu ho ja iste už nebol stihol dokončiť a poslať pred
      odchodom mojím. I tak sosbierajúc moje reflexie a combinacie nachodím sa Ti byť dlžníkom v
      listovaní, čo Ti týmto splatiť sa ponáhľam. Medzitým Ti mi písať veľmi ťažko prichodí; neviem,
      či Ti o Turci, či o Štiavnici písať mám? Ale už poručeno! ako bude tak bude, začnime od Turca.
      Čo tam nového? Nič! — ľudia zemiaky vyberajú, škrabú a jedia, lebo vraj zo samej nádeji človek
      nevyžije. Sánkovica je síce ešte nie, ale vraj bude okolo nového roku. Tak povedajú i malí i
      veľkí proroci. Kto sa a ako sa bude sánkovať, dolu či hore, o tom povedia len potom.
      Úradníctvo čuje zimu, a preto si sbiera na kožuchy; či si ale pri tom sak
[
731
]
miesto kožucha nenadobudnú? otázka. Svetlica
[
732
]
aj s k nej prislúchajúcimi izbami je už pod dachom, z druhej polovici asi polovica
      tiež už do miery rastie; ostatne sa i ten prvší oddiel len na jar okožuvať mieni, lebo teraz
      už pán Mráz
[
733
]
začína sa do remesla miešať. Divadelnô ochotníctvo tiež kožuvať sa len na jar
      začne a už len v novookožuvanej dvorane vence sbierať hodlá. — Dotedy i celý Martin bude len
      švábku škrabať. Toľko o Turci. Teraz zo Štiavnice niečo. Po této dni vraj previedli stadeto
      bystrických maliarov, ináč mraukomanov, dvoch, dakde až hen do Komárna na zimovisko. Tým tam
      ešte lepšie zakúra ako mne tu na novej hospode v prostrednej apatheky, na ktorú som pred
      mesiacom so spevom: „So lebe wohl dú stilles Haus“
[
734
]
od Adamovského prestehoval sa. Už ma to tam bolo domrzelo té domáce kriky, škreky
      familiárne — a tu mám pokoj. Chudák Adam
[
735
]
ten darmo prelekcie o ženbe neženáčom nedržiaval, a čo mu aj predtým nikto
      neveril, teraz mu už uverí. Ten mal pred dakelko týdnami kríž so ženou, že mu to bolo do
      zbláznenia — a len málo chybelo, že sa aj jeden aj druhý nezbláznel. Tak sa dokraňkuvali,
      doškandalizovali, že keby rozsobáš bol možný býval, už by neboli spolu. Odišla mu preč do
      Trenčanských kúpeľ,
[
736
]
pozdejšie vraj do Viedni, žeby sa vyliečila zo svojho žiarlenia, alebo vulgo žeby
      chromô dievčatko curovať
[
737
]
a sebe cúru robiť dala. Této prelekcie utrápeného manžela sa bohužiaľ ale ani —
      nášho Hečku za mak nechytili: oženil sa i ten náš druhý Adam 23-ho m. mesiaca. Sberám sa teraz
      ho navštíviť, keď som mu nemohol na svadbe byť. Kto zná či ho nenajdem už miesto Flitterwochov
      v Gewitherwochách.
[
738
]
Smiešno je to ozaj, keď sa Ti taký cap zaľúbi, tak sa Ti odohnať nedá ani kyjom —
      ani Virgilovým: O Coridon, Coridon! — No však Ty zbliakneš! — Tu prišiel maliar — chyžu mi
      maľovať — punctum.
[
739
]
16/10 — pokračovanie
V ostatnom Tvojom liste požiadal si ma dačo nového, zvláštneho Ti zdeliť o tom valnom
      shromaždení minulom.
[
740
]
Nuž ale keď si (sa) nič uspokojujúceho z novín nedozvedel, odo mňa sa ver tým
      menej dozvieš. Chybelo vúbec života i verejne i súkromne. Verejnô shromaždenie bolo na to
      kopyto čo vlaňajšie; maxima jeho: jednomyslne, správnomyslne, a krátkomyslne atď. Súkromná
      zábava práve sa v protivnej krajnosti nachodila; maxima jej: neusporiadanosť, rozdrobenosť,
      jednotvárna mrveničnosť a Boh vie aká -osť. Ale aj nie div, keď to tam ani miesta, ani
      usporiadateľov k dákej takej slávnostnejšej zábave. Na rok ale bude i miesto i usporiadanie
      možno lepšie. Telkoto ako odpoveď. To je všetko, čo mi ešte v mysli pozostalo. Ba, práve keď
      len dačo chceš, teda ešte dačo.
Z Martina idúc cestoval som pre ukrácenia cesty cez Bystricu. Okrem toho ešte z dvoch
      príčin (musím Ti to zretedlne rozložiť, aby si ma neupodozrieval) a síce
a)
financie mi radili lineu rektissimu alebo brevissimu,
[
741
]
a tu sa mi tá od Bystrice do Štiavnice zdala byť kratšia čiara ako od Martina
      tamže, čo i sám nahliadnuť musíš. Čiara Martin — Bystrica eliminovala sa nasledovne: Môj
      spolucestovateľ ma chcel nahať a ísť s Braxatorisom do B.
[
742
]
čo reku? To by som i ja mohol zrobiť ak je možno — a síce z hore uvedenej príčiny
      a zvlášte
b)
z duchovnej zábavy s naším Baťkom.
[
743
]
Vraj možno to že i tak len sám ide. Ráno o šiestej zastane koč pred Šípkom a ja
      ešte až dosiaľ neodhodlaný či ísť či neísť — zbieram sa z postele. Až naostatok shabajúc moje
      veci hybaj na voz. Tam nás už čakal Čelko
[
744
]
na baku a vnútri Oľga
[
745
]
podremovala od dlhej chvíle. Šlo to dosť dobre až po Mošovce. Tam nás ale už čakal
      druhý túrny voz Krčmérovcov
[
746
]
piatich či šiestich. Zo samej zdvorilosti teda Ondrej vytiahol zo svojho koča a
      doviedol na svoje miesto p. Krčméryčku za gardedámu. To mi už bolo potom ako muche, keď ju
      veľa medom oblejú. A týmto rozkošiam len pri dolnej bráne v B.
[
747
]
bol koniec. Ja ale, nemohúc vedľa plánu na druhý deň s poštou domov (do)stať, som
      musel v B. i s Čelkom za dva dni, kým sme príležitosť našli. To je opis tej cesty ax abrubto,
[
748
]
z ktorého či sa pod a) a b) poznačené nádejné koristi dosiahli, to i vidieť — a
      lepšie domyslieť, môžeš.
S Bohom! Maj sa dobre a píš mi čím skôr aj o amortisacii,
[
749
]
bo na ústny shovor nerátaj toho roku, tak ako ja nerácem.
Tvoj J Botto
[
730
]
— Štyri strany, 8°.
[
731
]
Vrece (nem.); ironicky na vtedajších úradníkov.
[
732
]
Práve stavaná budova Matice slovenskej v Martine.
[
733
]
T. j. zima (personifikovane ako vlastné meno).
[
734
]
Tak ži príjemne, ty tichý dom (nem.); Botto to myslí ironicky.
[
735
]
Ján Adamovský, u ktorého Botto v Štiavnici býval.
[
736
]
Dnešný názov Trenčianske Teplice.
[
737
]
liečiť, liečba (lat.)
[
738
]
miesto v medových týždňoch, v búrlivých týždňoch (nem.)
[
739
]
Bodka (lat.); tu Botto prerušil list a pokračoval až po štyroch dňoch: ale v tomto
          novom byte ostal len do marca 1865.
[
740
]
T. j. o II. valnom zhromaždení Matice v auguste 1864.
[
741
]
čiaru najpriamejšiu alebo najkratšiu (lat.)
[
742
]
Bystrice
[
743
]
Andrej Sládkovič
[
744
]
Jozef Čelko bol vtedy suplujúcim profesorom na katolíckom gymnáziu v Banskej Štiavnici
          a spolu s Bottom sa zúčastnil na valnom zhromaždení MS; neskôr bol riaditeľom Gymnázia v
          Trstenej.
[
745
]
Oľga Braxatorisová
(1848 — 1918) — neskoršia manželka Jána Mocku
          (1843 — 1911), farára v Čáčove; v Bottovom fonde sa zachovala pozvánka na ich sobáš po
          Sládkovičovej smrti, 23 B 36. 1 s.
[
746
]
Eugen Krčméry, banskobystrický kníhkupec a jeho brat August Horislav (1822 — 1891),
          farár v Hronseku a neskôr v Badíne.
[
747
]
V Bystrici.
[
748
]
zhruba (lat.)
[
749
]
Umorenie (lat.); súvis so stratenými dlžobnými úpismi. — V Bottovom fonde sa zachovala
          Dobšinského odpoveď z 9. 11. 1864 — okrem iného tu píše: „Keď ti aspoň tie autentikácie v
          Turci dľa žiadosti vypadli, či až Tvoju žiadosť prevýšili, tak už môžeš zimovať. Ale my tu
          nebárs zimujeme: zrno túnia a páky nám bars malé narúbali, tak i hlad i zima u nás. Dobre,
          že si sa nevybral sem, bol bi si hladoval pri túnote, i mrzol pre drahotu či skúpotu
          dreva. Ale, do pečene sa ti, že nejdeš, ani sa len nesľubuješ. Človek by si aspoň vtedy
          dal lepšie zakúriť, i sám by si lepšieho zakúril i lepšie dač zjedol i vypil, keď by mu,
          hľa, koma prišli — a takto i to ma ešte koplo! Počkaj, veď Ty neujdeš!“

--- KAPITOLA 59 ---

59. Jánovi Franciscimu (XI. 1864)
[
750
]
Osvietený Pane!
[
751
]
Nevypovedaným citom zatrepotalo srdce naše pri tej radostnej správe, že Osvietenosť Vaša
      na (zaslúženú) hodnosť Veľžupana Stolice Ľuptovskej najmilostivejšie vymenovaná je.
Sláva Bohu! Zásada rovnoprávnosti jak osobnej tak národnej, tá jediná podmienka i blaha i
      moci i slávy jak vlasti tak ríše celej, najvyššou vládou vypovedaná, už aj hľa Otcovsky
      uskutočňuje sa! Sláva najmilostivejšej vláde!
Blahoslavstvujte nám! na výši tejto prvý Veľžupan Slovenský. Pod mocnou pravicou Boha,
      ožiarený milosťou panovníka, ovenčený láskou národa — blahoslavstvujte nám na mnohé letá!
Len Bože daj! že by najvrúcnejšie túžby národa nášho vo všetkých stoliciach Slovenska
      takto skvele uskutočnené boli.
To slabý nástin najvrelejších citov našich, ktorý Osvícenosť Vaša s tak úprimnou
      srdečnosťou prijať ráčiž jakou Vám ho my s najhlbšou úctou podpísaní podávame.
V Štiavnici…
Prípis radosti
[
752
]
od Sitnianskych národovcov:
[
753
]
Hrečík Mihaly
[
754
]
Adam
[
755
]
…
Hečko
[
756
]
Rupelt
[
757
]
Izák
[
758
]
Štefek
[
759
]
X.
[
760
]
Macháč, Novák
[
761
]
Čelko
[
762
]
Zorkóczy Karol
[
763
]
B.
[
764
]
Kutlík
[
765
]
[
750
]
— Koncept rukopisu listu, jeďna strana, 4°, sign. 23 A 2.
— Na rube listu adresa:
Prípis radosti
Osvietenému p. J. F. — mu pri povýšení
Jeho na Veľžupana Stolice Ľuptovskej.
— Ide o koncept gratulačného listu; list je napísaný ceruzou, úpravy atramentom rukou
          Jána Bottu (tak sú zaznačené aj mená — podpisoval sa zrejme len originál prípisu, ktorý sa
          už u Francisciho v pozostalosti nezachoval).
— Dátum nie je zapísaný — sekundárne možno list datovať na november 1864, resp. na deň
          19. november 1864 (podľa presného dátumu Kutlíkovho pobytu v Banskej Štiavnici; porovnaj
          poznámku 15).
[
751
]
Titul, ktorý patril uhorskému županovi; Francisciho takto v Martine oslovovali až do
          smrti, hoci jeho liptovské županstvo trvalo veľmi krátko — od 24. 11. 1864 do
          Schmerlingovho pádu v júli 1865.
[
752
]
Hodno zaznamenať, že k tejto udalosti napísal Andrej Sládkovič báseň s názvom
Pánu Jánovi Franciscimu, Jeho Osvietenosti Ľuptovskému županovi
;
          uverejnená v
Pešťbudínskych vedomostiach
, 1864, č. 100.
[
753
]
O osudoch tohto listu porovnaj Bottov list 60.
[
754
]
Správne: Karol Hrenčík, ev. farár v Banskej Štiavnici; „Mihaly“ zrejme zapísané
          omylom, podobne ako aj priezvisko „Hrečík“.
[
755
]
Ján Adamovský
— štiavnický mešťan
[
756
]
Pavol Hečko
— ev. farár v Hodruši
[
757
]
Karol Ruppeldt
(1840 — 1909) — učiteľ v Hodruši; od septembra
          1865 až do smrti pôsobil ako učiteľ v Liptovskom Mikuláši
[
758
]
Ľudovít Izák
— učiteľ v Banskej Štiavnici
[
759
]
Daniel Šteffek
— štiavnický mešťan
[
760
]
Nečitateľná značka mena.
[
761
]
Pavel Macháč, Samuel Novák
— mená štiavnických mešťanov; Novák
          bol podporovateľom divadla v Banskej Štiavnici.
[
762
]
Jozef Čelko
— profesor katolíckeho gymnázia v Banskej
          Štiavnici
[
763
]
Karol Zorkóczy
(1824 — 1883) — ev. farár v Žibritove
[
764
]
Ján Botto (jeho známa šifra mena aj z dobovej tlače)
[
765
]
Kutlíkovo meno pripísal Botto na konci konceptu, lebo sa práve 19. 11. 1864 objavil v
          Štiavnici v súvislosti s prípravou Francisciho cesty — v tom čase totiž vykonával funkciu
          tajomníka Francisciho ako liptovského župana. Kutlík sa ako bývalý žiak štiavnického lýcea
          zúčastnil aj slávnostného zasadania mládežníckeho Slovenského kola, na ktorom sa
          odhlasoval podobný prípis dôvery a oddanosti Franciscimu (
Pešťbudínske
            vedomosti
, 1864, č. 103; citované podľa štúdie E. Klementisa,
Literárny archív
1965, s. 49). Vendko Bohboj Kutlík (1834 — 1904)
          bol potom advokátom v Trnave a v Bratislave a manželom dcéry M. M. Hodžu Boženy.

--- KAPITOLA 60 ---

60. Pavlovi Dobšinskému (2. IV. 1865)
v Štiavnici 2 Apr. 865
[
766
]
Palo!
Tuž veď si Ty mne aždaj ešte toho roku nepísal? Sto jarabých bohov! čože je to? Či Ťa vari
      tam v tej chujave dakde zavialo? či čo? Ja čakám, čakám od Novembra ako blázon a kde nič tu
      nič. Nebodaj Teba tam v tej Rimave, keď si ten lístok na poštu nosil, dakde zaragadovali.
[
767
]
Ale už ako je tak je, už Ti ja len píšem, čo si hneď v Trantárii. Nuž tak čítaj!
Ja som Ti, ako vieš z predošlého listu, svoj stav bol premenil a síce z trinástky až hen
      do vysokého domu som sa Ti bol prestehoval. Tam som sa až do konca tamtoho mesiaca verne a
      statočne spravoval; ale poneváč tam vymrel celý dom (vlastne len apatekár, ktorý ho samotný v
      arende držal), tak som sa Ti zase hore vyššie s 1-vým Aprilom preredikal, až ta do toho domu,
      ak vieš, kde bolo akademické kasíno. Nuž tak vedz z kade Ti píšem. Mám teraz tri chyže, az ebatta!
[
768
]
keď prídeš, budem Ťa mať kde usalašiť. Kuchyňu, špais ani u pánov. Pravdaže by si
      tu ani v jednom, ani v druhom veľa nenašiel, ale predca by si za jedon čas len ta obžil, lebo
      v nich dosť — povetria. Tak hľa človek sa len trtúli na tom svete ako sa vie. Už či tu dlho
      budem, to neviem, lebo ten 1-vý Apríl je dač ominósneho.
[
769
]
Keby si nikomu nepovedal, pošopol by Ti dač. A síce nie to, čo si aždaj myslíš —
      ale to, čo tu dolu nižšie nasledovať má! Robím si cestu ku železnici s pomocou Kzm.;
[
770
]
ten ma tam odporúčal referentovi D-mu,
[
771
]
ktorý ho vraj uistil, že ta ľahko môžem prísť. Mám ísť toho alebo budúceho mesiaca
      do Viedne, keď t. j. tá vec ríšskej rade predložená byť má, sa predstaviť. Je to postavenia i
      výnosnejšie (stationálni
[
772
]
merači majú 1400 — 2000 zl. so slobodným bytom, centrálni ale do 4000 a na hospodu
      k tomu 1200, ale tí majú bývať vo Viedni), ako terajšie moje, a potom dač stáleho. Ačpráve
      práce moje ešte dva roky by trvať mohli, ale potom nemám tu viac žiadnej nádeje. Tak som si
      umienil hľa tohoto sa lapiť. Teraz studujem stavby ciest a železníc; mám času na to, lebo ma
      komora nedurí. A — moje durenie nemá veľkého prospechu. Už by som temer bol od hladu a dlhého
      času pošol, keby mi náhodou Samo z Turca
[
773
]
jednu hlavátku nebol poslal, ktorá potom slovo osožnô mala. Toto som všetko len
      pre Teba riekol.
Bolo by to lepšie, keby som sa tu dakde mohol preživiť; dakde ku stolici alebo do dákeho
      panstva sa dostať nebolo by mi nemilô — ale kde?
Čože Ti mám ešte? — F-ho
[
774
]
ťah triumfálny sa len od Kríža začal, čez naše mesto prešiel ani sa len neohlásil
      — čo mu veľmi za zle majú všetci. Na adresu nám tiež neodpovedal ani
b
ani
c
;
[
775
]
to je dehonestácia, za ktorú by sme ho mali vôľu na seniorát zadať.
[
776
]
— Ostatne nič to preto, šak sme za to svoji! a len si sme zdraví!
Či vy tam ozaj kortešujete? Turčania sa akosi lapili do toho a ja som jim aj pieseň poslal
      do toho remesla.
[
777
]
Tá narada vo Ved.,
[
778
]
aby národný výbor odporúčal mužov na snem, je veľmi praktická, ale ku prevedeniu
      jej sa potrebujú už isté sorganisované spolky ako v Čechách — tu je to ešte všetko len
      jednotlivosť. S našimi akože to pri úradoch vyzerá? nič neviem. Brat mi tiež nič nepíše, okrem
      v Januári ešte ma bol požiadal o pomoc a poradu, že mu vraj Miška
[
779
]
chcú za vojaka brať. Ja som mu bol písal, aby sa tam našich úradských poradil, ako
      by sa z toho vymôcť mohol. Teraz neviem, čo ako je s ním.
Pozdravenie Tvoje do Hodruši, ako si aj sám predtušil,
[
780
]
ešte dosiaľ som nezaniesol; ale sa len nenafúkaj, veď som ho H-ovi
[
781
]
tu u nás oddal, za čo Ti novô posiela. Chudák, len teraz začína badať rozkoše
      stavu manželského. Môže si zaspievať: „I przyjechać do niej nudno, i odjechać od niej trudno.“
[
782
]
—
Žiarli s celým svetom — a zhrýza sa s každým, a menovite s Rupeldtom,
[
783
]
rechtorom svojím. Či to už stálo za prácu — ale mu to azdaj už bolo súdenô, pre
      príklad všetkým gazdom — aby sa učili z neho: aký je to kunšt dobrý záprah sohnať, — a všetkým
      záletníkom: aká je to potom galiba, keď si na vohľadiech súc na rozume sedávajú. Len ako to
      bude ešte ďalej. Dal by si dáku poradu. Najlepšie, keby si mu dáku faru tam dade našiel, že by
      tak aspoň mať sa do nich nestarela.
A čo že ty, človeče! ozaj tak porábaš? Čo že nepíšeš dačo do Zukunftu
[
784
]
a do Sokola?
[
785
]
povesti
[
786
]
čo že nevydávate ďalej? Treba dašua robić.
[
787
]
Ale u vás to tiež tak vyzerá ako v tomto našom rozmilom kraji: ani divadla, ani —
      nič, len takô hriebänie otupnô.
A amorthisacia? či tá reku už ta nezomrela? Vidíš, vidíš, aký si Ty pletník? Či Ti to bolo treba?
[
788
]
—
A tak keď Ťa ešte raz vystobohujem za tú tvoju lenivosť — zostávam v nádeji, že Ťa aspoň
      už v Auguste budem môcť vykäčkovať.
[
789
]
Dobre sa maj! a píš mi!
Tvoj J Botto
[
766
]
— Štyri strany, 8°.
[
767
]
Botto tak zapísal; má byť: zagarádovali, t. j. dali do priekopy.
[
768
]
zahrešenie (maď.) — tu však vo forme vtipu
[
769
]
Zlovestné, osudné (lat.); Botto tu však ostal bývať až do konca svojho štiavnického
          pobytu koncom roku 1870.
[
770
]
Karol Ladislav Kuzmány
, nar. 1833 — inžinier, námorný dôstojník,
          vtedy inšpektor vojenského loďstva vo Viedni
[
771
]
Meno referenta železníc vo Viedni „D-m“ nevieme dešifrovať; Bottovo zamestnanie v
          rámci štátnej služby sa neuskutočnilo.
[
772
]
štátni (lat.)
[
773
]
Samo Šípka
[
774
]
Ján Francisci pri ceste na županský prestol do Liptovského Mikuláša; od Kríža, od
          dnešného Žiaru nad Hronom.
[
775
]
Porovnaj list 59; Botto bol naozaj naivný, keď čakal odpoveď na pozdravnú „adresu“ od
          vtedajšieho veľžupana Francisciho! To už predsa nebol ten o niečo starší ich konškolár,
          ktorý im v Levoči posudzoval verše; čujme dosť autentickú mienku o ňom z tohto času: „Znal
          som Francisciho už ako velebného reprezentatívneho starca s krížikom radu Františka
          Jozefa, ale už vtedy mi Jurko Janoška povedal, že za krátkej doby svojho županstva
          osvedčoval sa ako tvrdý Föišpán, ktorému ani dereš nebol neznámy ako úradná pomôcka“ (Jan
          Halla F. Votrubovi, 27. 6. 1953, uverejnené v zborníku
Literárny
            archív
1966, s. 54).
[
776
]
Vtipná Bottova štylizácia z cirkevného prostredia
[
777
]
Išlo o volebnú pieseň, ktorú od Bottu chcel S. Šípka v liste 12. 2. 1865: „Pieseň by
          myslel takú, ktorá by na cit obecného ľudu v každom ohľade pôsobila.“ Bottu ju podľa tohto
          listu poslal Šípkovi, ale jej text nepoznáme. Prezreli sme datovanie Bottových básní v
          rukopisoch, no z roku 1865 je len báseň
Škovránok
: ideovo by síce
          vystihovala Bottovu náladu a vtedajšiu politickú situáciu, no predsa len to nie je text na
          volebnú pesničku.
[
778
]
Pešťbudínske vedomosti
[
779
]
Michal Botto
— synovec básnika
[
780
]
Pisateľovi aj tu celkom nenútene prešiel výraz do rýmu.
[
781
]
Pavol Hečko
— ev. farár v Hodruši
[
782
]
aj prísť k nej je nudné, aj odísť od nej je ťažké (poľ.)
[
783
]
Karol Ruppeldt
— vtedy učiteľ v Hodruši
[
784
]
Noviny
Zukunft
(nem. budúcnosť) ako slovanský orgán vychádzali
          vtedy vo Viedni.
[
785
]
Sokol už vtedy vydával v Skalici Viliam Pauliny-Tóth.
[
786
]
Porovnaj list 34, Dobšinský so Škultétym už vo vydaní povestí nepokračovali, ale Pavol
          Dobšinský iba neskôr, v rokoch 1880 — 1883 samostatne vydal osem zošitov už nesmrteľných
Prostonárodných slovenských povestí.
[
787
]
treba dačo robiť (gemerský dialekt)
[
788
]
Ešte stále nebola zodpovedaná otázka amortizácie Dobšinským stratených dokladov z
          Bottovho dlhu.
[
789
]
Botto myslí na stretnutie na valnom zhromaždení Matice slovenskej v Martine v auguste.
          — V Bottovom fonde sa zachovala Dobšinského odpoveď z 27. 4: „Čo to griabeš, že prečo do
          Zukunftu a Sokola nepíšem a Povesti nevydávam? O Zukunfte nič neviem, len čo o ňom Fero
          píše: budúcnosť by mi bola milšia. Do Sokola písať? To nemôžem. Ja by som Sokola len
          redigovať mohol. Ináč už ani sokolích pier nemám. Povestí — tých sa nepúšťam. V zime som
          poslal redaktorovi Freimunda do Bavor pojednanie o povestiach a piesňach našich spolu i s
          prekladom daktorých povestí a piesní na ukážku a vzor. Aby i Nemci videli aké povesti a
          piesne prostonárodné máme (aj porekadlá); najmä keď si to vedieť aj žiadali a na to ma
          vyzvali. Od tých čias prečítal som poznovu celé naše zbierky a všetky rukopisy a zábavníky
          od
?
až po
?
a vybral som z nich zvláštnejšie
          slová, výrazy a výpovede, ktoré sa mi ako pravonárodné videli. Prácu túto chcem do
          budúceho matičného zasadnutia úplne vyhotoviť a ta oddať. Ale vraj, nedávno si písal, že
          si aj Ty značíš dolinské slová, ktoré Ti na um zídu. Nože mi ich, no, pošli čím skorej;
          aby som ich ta dnu do mojej zbierky urädiť mohol, abyže tam, kde majú byť,
          nechýbali.“

--- KAPITOLA 61 ---

61. Pavlovi Dobšinskému (15. a 26. VI. 1865)
V Štiavnici 15-ho Juna 865
[
790
]
Pavle!
Keď si mi povedal výminku, pod ktorou sa listu od Teba dočkať mám: tak Ti teraz už len
      písať idem, žeby si nepovedal, že azda ja poridok
[
791
]
ruším.
Najsamprv na tú Tvoju katechizáciu Ti zretedlne odpovedám, že: chcem amortizujúcu listinu
      na oba kontrakty, s ktorýma si tak lahodne vygazdoval — a žeby tá odpoveď ešte viac dôrazu
      dostala, pripojujem Ti tuná 10 f. rč.
[
792
]
ako pomoc z mojej strany na útraty, čo si pri tej pletke mal. Pôvodnú listinu mi
      sem pošli čím najskôr, ale skôr hodnoverný odpis z nej dobre bude keď bratovi oddáš; lebo kto
      zná, kedy budem môcť k vám sa vyredikať. Neznám ani kde mi hlava stojí, telko práce. Tej
      jeseni mám tri obce podeliť. Ale do Martina ažda sa len dáko vykradnem, kde, nadejem sa, že aj
      Teba nájdem.
[
793
]
Vo Viedni som ešte nebol, aj neznám či už budem môcť odbehnúť, a na neistô sa mi teraz ten
      drahý čas a pár sto zl. aj nerado reskiruje. Veď čo sa má stať, to sa vraj i tak stane.
[
794
]
Som nechutný akýsi — celý svet mi kyselinou páchne. 26-ho
[
795
]
A ešte i teraz. Adama
[
796
]
žena zožiera — a radom tých zo pár nevoľných Slováčkov by Ti mohol pre- a
      rozmerať. Všetko, všetko sa lajdačí a mládež d-to.
[
797
]
Niet sa s kým kde ako zabaviť. Ba nedaj bože bolo ani len 6-ho Júna zasvetiť —
      letargia, indifferentismus tu i všade dookola až sa človeku hnusí. Začína sa olovený vek — aby
      ho parom spálil! Či to aj u Vás tak? S novinami to akosi tiež tak vyzerá — prečo? — ak ich to
      cenzúra dosiaľ tak tlačila, čože bude za týmto. Ako hladnému kus chleba tak mi padla tá Tvoja
      kritika — predca dačo nového a na dačo súceho. Len naprej!
[
798
]
Pre obveselenie mysli čítam teraz I-vý zv. Vedomostí.
[
799
]
Aký to život! — Zukunft
[
800
]
síce tiež dobre píše, ale len časom; ten pohla Palackého puma.
[
801
]
Slavische blätter
[
802
]
tiež len akosi po vrchu plávajú. Obecenstva dosť a dôstojnej zábavy chybuje. No
      veď sa ono ten redaktor aždaj napraví, keď sa lepšie rozhľadí. — Ale nič ma ešte tak
      nenazlostilo, ako to vlani vyšlô Cir. Meth-skô Album,
[
803
]
to je tak naozaj zberba až hanba; bola by to ozaj satira na tú slávnosť — keď by
      nie tých zopár slovenských kusov. To je tam dokonalá charakteristika toho nového pokolenia
      západných Slovanov; len aby boh chránil našu mládež od takej skazy.
Chcel by som Ti ešte dačo z druhého tónu, ale to všetko len na tú jednotvárnu svrčkovú
      peseň vychodí. Bola tu, vlastne len mala byť velikánska slávnosť. Prišiel Prónay,
[
804
]
gen inšpektor — et S.
[
805
]
Superintendent. K veľkoleposti ničoho nechybelo, len ducha. Parády dosť bolo, ale
      bez ladu a skladu; gavaléria a banícka infanteria s artilleriou,
[
806
]
zvedavého obecenstva kopa — to všetko ale vcelku vyzeralo ako tekvičie po Michale.
[
807
]
Každô čakalo slová nádeje, vyzeralo 48-my
[
808
]
— a len nič a nič; obaja len pár slov preriekli na tú mnohú úctu a bolo po všem.
      Temer že sa hlasite nerieklo: škoda groša.
A s týmto končím peseň, bo sa aj obávam, že by Ťa pri jej čítaní dák zívačky nepopadli.
      Píš mi Ty dačo lepšieho, tam u Vás je aždaj krepkejší svet.
S Bohom! Dobre sa maj! A pozor, aby si tak nepochodil ako Rutkay Mičinský.
[
809
]
Boh Ťa chráň.
Tvoj brat J Botto
[
790
]
— Dve strany, 4°.
[
791
]
Tak zapísané: poriadok.
[
792
]
Desať zlatých rakúskeho čísla; súvis ešte stále s amortizáciou stratených dlžobných
          úpisov.
[
793
]
Botto myslí na augustové matičné zhromaždenie v Martine.
[
794
]
O tomto Bottovom úmysle porovnaj list 60, poznámka 5.
[
795
]
T. j. 26. jún — dátum pokračovania v liste po jedenástich dňoch.
[
796
]
Ján Adamovský
[
797
]
detto — to isté (lat.)
[
798
]
Botto má tu zrejme na mysli Dobšinského recenziu s názvom Jonáša Záhorského
Básne dramatické
, ktorá vychádzala na pokračovanie v
Pešťbudínskych vedomostiach
, 1865, č. 42 — 44.
[
799
]
Pešťbudínske vedomosti
z memorandového roku 1861
[
800
]
viedenský časopis; porovnaj list 60
[
801
]
František Palacký
(1798 — 1876) — český historik, politik a
          kultúrny činiteľ. Botto má na mysli najmä vtedajší Palackého prechod od pôvodného
          austroslavizmu ku značne kritickému hodnoteniu mnohonárodnej habsburskej monarchie.
[
802
]
Slovanské listy
(nem.); dobový viedenský časopis
[
803
]
Botto má možno na mysli dielo Jána Bílskeho
Dějiny sv. apoštolů slov.
            Cyrilla a Methoděje
, ktoré vyšlo v Prahe roku 1863, alebo album, ktorý mal
          podľa pamätnej knihy Frant. Jana Jezberu
List k všem kněžím, učitelům,
            spisovatelům a umělcům slovanského jazyka…
Praha 1861 vtedy vyjsť (Dobšinský
          ho recenzoval v Sokole, 2, s. 148).
[
804
]
Dezider Prónay
— barón, gen. inšpektor ev. cirkvi v
          Uhorsku
[
805
]
Gustáv Seberíny
(1816 — 1890) — ev. farár na Čabe, superintendent
          banského dištriktu
[
806
]
vojenská jazda a banícka pechota s delostrelectvom (lat.)
[
807
]
T. j. po 29. septembri; v jeseni je už aj tekvičie zvädnuté.
[
808
]
T. j. rok 1848: revolučné nádeje vtedajšej spoločnosti.
[
809
]
Samuel Ruttkay
(1826 — 1881) bol ev. farárom semlackým,
          lugošským, administrátorom v Krupine, farárom v Hornej Mičinej (1859 — 1865) a potom v
          Čáčove. Neskôr sa rozviedol a konvertoval, chcel sa stať katolíckym kňazom u Strossmayera
          v Chorvátsku. Botto sa tu o ňom zmieňuje v súvislosti s koncom jeho mičinského úradovania:
          ako prívrženec Patentu a Kuzmányiho neprijal na vizitu superintendenta Jozefa Szekácsa,
          neohrozene sa vzoprel proti maďarónskej autonomistickej brachiálnej moci, ktorá ho
          nakoniec násilne, za asistencie vojska, z mičinskej fary doslovne deložovala. — Z tohto
          času sa v Bottovom fonde zachoval list od brata Michala z 29. 5 1865, v ktorom mu
          oznamuje, že odobratie syna za vojaka odvrátil nákladom skoro 200 zlatých. V skoršom liste
          4. 1. 1865 prosil Michal brata o pomoc pri tejto vojenskej hrozbe nad jeho synom. Reaguje
          tu aj na nezachovaný list Jána Bottu, v ktorom boli výčitky nad bratovým hospodárením v
          Skálniku a omrzenosti okolo toho.

--- KAPITOLA 62 ---

62. Matici Slovenskej (6. VII. 1865)
[
810
]
Slávno Podpredsedníctvo Matice Slovenskej!
Z vysokocteného naloženia Vášho od 29-ho November m. r. ponáhľam sa nasledujúce účty
      zložiť.
Z poslaných mi 300 žrebov na predaj — minulo sa 130 kusov; za ne prichodí 26 f. r. č.,
[
811
]
ktoré, ako aj zvyšných 170 žrebov tu pripojené Vám s úctou posielam.
V Štiavnici dňa 6-ho Júla 1865
Slávnemu Podpredsedníctvu Matice Slovenskej vždy k službám hotový
[
812
]
J. Botto
[
813
]
[
810
]
— Jedna strana, 4°, signatúra LAMS: S/194.
[
811
]
zlatých rakúskeho čísla (dobová mena)
[
812
]
Jána Bottu vyzvala Matica slovenská na pomoc pri odpredaji žrebov v prospech Matice
          slovenskej listom z Martina 29. novembra 1864, signatúra S-61. Botto ich mal rozpredať v
          Banskej Štiavnici a v okolí.
[
813
]
O Bottovom pobyte v Banskej Štiavnici v rokoch 1863 — 1867 sa zachovali aj iné
          zaujímavé údaje. Bottovi predkladali štiavnickí študenti svoje práce, zavše mu nosili aj
          svoj rukopisný časopis
Útle puky
a on zábavník prezrel a poradil im.
          S odstupom polstoročia si žijúci študenti na Bottu s vďakou spomínali: „Ako buditeľ
          národného povedomia zhromažďoval nás do svojho mládeneckého bytu a pri šialkach čaju
          rozpriadli sa rozhovory týkajúce sa hlavne budúceho národného povedomia, ako aj o
          slovenskej písemnosti a zvlášte básnictve, takže vždy obodrení a v národnom povedomí
          otužení opúšťali sme jeho príbytok.“ (Z listu vtedajšieho študenta štiavnického lýcea
          Rehora Urama Eugenovi Klementisovi 30. 12. 1922; citované z jeho štúdie o Sitne, zborník
Literárny archív
1965, s. 45 — 46.) — Z listu Bottovho brata
          Michala 19. 1. 1866 sa dozvedáme popri vtedajších volebných problémoch v Rimave aj údaj,
          že Botto mu poslal 200 zlatých na nákup oviec, ktoré mu mal brat chovať (úmysel sa aj
          realizoval). Ako raritu v týchto „bratských“ listoch (škoda, že sa zachovali len
          jednostranne) možno uviesť, že od tohto listu až do konca začal o jedenásť rokov starší
          brat Michal bratovi Jánovi v listoch dôsledne vykať!

--- KAPITOLA 63 ---

63. Pavlovi Dobšinskému (16. VI. 1866)
Štiavnica 16/6 866
[
814
]
Pavle!
To je nič! — Ty a taký nihilista! Či neznáš, čo to byť nihilistom? máš znať — a báť sa, bo
      ináče ľahko pôjdeš z Chujavy
[
815
]
do Siberie.
[
816
]
Keď som takto palicu zlomil nad Tebou, teraz Ti idem povedať: prečo si Ty
      nihilista? —
Čo je nihilista? (myslím, že to tiež potreba očärťažiť, aby sme dák o susedove dom
      nebúšili). Nihilista je ten, a taký dvojnohý zver bez pier čo:
nič
,
      vlastne
dač
— nevie, nechce a nerobí. Vlastne toto len ešte jeden rodzaj
[
817
]
nihilistov tak rečený (ako aj medzi blázny sa nachodí) „neškodný“. A druhý rodzaj
      je ten a taký: ktorý druhému nedá nič vedieť, nič chcieť, nič robiť (a takýto má byť tiež aj
      medzi blázny); tento sa menuje: furibundus.
[
818
]
Ešte aj tretí, čtvrtý atd. rod nihilistov sa nachodí — ale čo tam po nich — z
      ktorých aspoň ten jeden pripomenúť ešte môžem, ktorého programom je: náhoda. —
Teraz postavme této obrazy do radu a popozeraj sa do nich, ako Geneta
[
819
]
— a zvieš, ku ktorému sa podobáš. Keď sa takto sám poznáš, tak aj uznáš a uznať
      musíš môj výrok nad Tebou.
Nemysli si, že si bez viny, aždaj preto, že však Ti zelenina nepomrzla — to vieš že aj
      psom tráva rastie. A nihiliste tiež musia žiť z dačoho, ako tí Tvoji colegovia chrústy a
      húsenice, kým ich mráz nepokále skorej pozdejšie. Jedným slovom — s Tvojím nihilismom ďaleko
      nezajdeš, najdiaľ ta kde loj kopú.
Keď si teraz list obrátil na druhú stranu, môžem sa nazdať, že najdeš obraz predošlému
      opačný t. j. moj.
Ja vidíš som nie nihilista, čoho dôkazom je aj tento list od datum až po podpis; ale som
      realista — opravdový to človek činu. Ale že by si ten
čin
celky vo
      všeobecnom zmysle nebral, držím za potrebnô Ti to povedať, že sa tu len
čin
        dobrý
rozumieť má. Ja sa aspoň tak domnievam. Medzitým bohužiaľ! moji občania sú
      nie celky toho náhľadu, o čom som sa mal príležitosť už dosť — ačpráve, chvala bohu, posiaľ
      len na vlastné uši, presvedčiť. Ale darmo je, to ani alumnickým divisorom
[
820
]
inak neide.
Ostatne čo sa mojho sociálneho obzoru týka, nemôžem Ti nič zvláštneho zdeliť — ten je len
      ten a taký, ako bol počnúc od Adama až po Izáka.
[
821
]
Všetko chlapia činu ako ja; všetko to pracuje z čiastky na rozmnoženiu, z čiastky
      na zošlechteniu človečenstva.
Hečku som nedávno bol pozdraviť od Teba; — teraz som počul, že ho už aj svokra so
      švagrinou prišli blažiť. Bla
[
822
]
— — hoslavený človek!
Ináče v tom ohľade sa mu i ja môžem prirovnať — bo mám tiež tri páry rúr, vynímajúc svoju simplu;
[
823
]
lenže této len vtedy durkajú, keď ja chcem — a potom: této ja nabíjam — a tam kto
      zná či je nie naopak. — Na jeseň, ak nás Boh doživí, nebodaj budem mať tú česť Ti aspoň jednu
      z týchto mojich spoločníc života predstaviť.
Ako že, či mieniš do Martina?
[
824
]
a kedy?… Bol by som Ti mal ešte mnoho písať, ale keď mi papier vychodí, leda s
      Bohom!
Tvoj J Botto
Čakám kedy ma k Gemischoru
[
825
]
budú volať. A Ty? Jaj, Ty si ozaj už obšitoš. Keď na dolinu pojdeš, pozdrav
      všetkých a povedz jim, že — žijem.
Pp.
Pavle! ale že si sľub drž! príď ešte pred mojou svadbou, bo ak by si len po nej mal prísť,
      tak by to bolo — na sv. Vida.
[
826
]
— Vidíš — furt sa chcem shovárať s Tebou — a Ty si predca tak lenivý na to
      písanie.
[
814
]
— Dve strany, 4°.
[
815
]
T. j. fujavica; Botto myslí na zapadnuté Dobšinského pôsobisko v gemerských horách;
          zrejme to nie je narážka na dielo Jonáša Záborského
Dva dni v Chujave
— vyšlo až v roku 1873.
[
816
]
Na Sibír posielala cárska vláda do vyhnanstva revolucionárov (dobovo nazývaných —
          nepriliehavo — aj nihilisti).
[
817
]
rod, druh (poľ.)
[
818
]
zúrivý, šialený (lat.)
[
819
]
Geneta bol bývalým ev. farárom v Kraskove; pre rozpory s cirkevnou vrchnosťou odišiel
          do Nemecka (list P. Dobšinského z 12. 5. 1864). Po ňom sa v Kraskove stal farárom Andrej
          Antalík (švagor Ľudovíta Kubániho a jeho vrah roku 1869). Po zrušení revúckeho gymnázia
          roku 1875 sa tu stal farárom jeho direktor A. H. Škultéty.
[
820
]
Doslova: výchovným rozdeľovačom (lat).
[
821
]
Adamovský, Izák
— štiavnickí priatelia
[
822
]
Botto nezapísal najvhodnejšie slovo — „blázon“ — ale prešiel ironicky do celkom inej
          roviny vyjadrenia.
[
823
]
jednorúrová puška (lat.); Botto bol náruživý poľovník
[
824
]
Na augustové valné zhromaždenie Matice slovenskej.
[
825
]
Zmiešaný zbor (nem.); Botto ešte stále myslí na svoje iné zamestnanie — porovnaj list
          60, poznámka 5.
[
826
]
Na svätého Vida — čo nebude nikda; ľudové porekadlo, ktoré sa u Bottu naplnilo, lebo
          sa nikdy neoženil. — K tomuto Bottovmu listu (keďže predchádzajúci je až spred roka)
          zachovali sa tri Dobšinského listy. Dňa 8. júna 1866 mu píše, že dlhší čas bol nemocný
          (prst na pravej ruke). Dňa 23. 7. 1866 píše o vyše dvojtýždňovom pobyte v kúpeľoch Železnô
          a Korytnica. Dňa 20. 10. 1866 mu Dobšinský oznamuje, že na revúckom gymnáziu už majú 135
          žiakov. „Veď by som vdačne a z drahej duše rád sa bol vybral k Tebe, kým chvíle trvali a
          trvajú; ale čože? groša niet. Vždy si popredku rácem, že na viac vyjde tá zosýpka, ako
          potom vskutku vychodí a dochodí, a tak potom na tom nevychodení a nedochodení troskocú sa
          plány a počet účtov je, že človek ani z domu nevychodí, ani do Martina, ani do Štiavnice
          nedochodí. Langhoffer brádňanský mi povedal z martinského zhromaždenia toľko o Tebe, že Ťa
          tam na okamženie videl a že si ma pozdravil. Za to kratučké pozdravenie tedy píšem Ti, že
          sám neznám, čo Ti písať. Ak rád máš staré histórie, tak by som Ti opakoval dávne
          lamentácie, ako sa mi zdá, že ani nežijem na svete pre to jedno nevychodenie a
          nedochodenie zo sýpky: ale to pochybujem, že by Ti staré histórie milé boli.“

--- KAPITOLA 64 ---

64. Andrejovi Sládkovičovi (30. XI. 1866)
[
827
]
K dnešným meninám
vo tri vrhy sláva
v mene štiavnických Slovákov!
Adamovský,
[
828
]
Botto,
[
829
]
Čelko
[
830
]
(B. Štiavnica 30. 11. 1866)
[
827
]
— Jedna stana, 8°, signatúra 19 A 30.
— Adresa: Panu Andrejovi Sládkovičovi, Radvaň, B. Bistrica.
— Telegram na blankete s nemeckou predtlačou. Text je napísaný neznámym rukopisom —
          podobne aj čísla a miesta odoslania a prijatia telegramu (Schemnitz — Neusohl).
[
828
]
Ján Adamovský
— mešťan v Banskej Štiavnici
[
829
]
Ján Botto v tom čase asi pravidelne posielal Sládkovičovi gratulačné telegramy k
          meninám — napríklad a] v liste spred troch rokov sa o tom zmieňuje Dobšinskému.
[
830
]
Jozef Čelko
— vtedy profesor na štiavnickom lýceu

--- KAPITOLA 65 ---

65. Pavlovi Dobšinskému (19. XII. 1866)
V Štiavnici 19/12 866
[
831
]
Pavle!
Aby si vedel, že ma ešte cholera nezadusila, tak Ti to týmto na vedomie dávam. Vo vašej
      tam chujave viem, že vás nenájde, ale tu to bolo všakovak. Všetci sme ju tu okolo nás
      zavoňali, ale predca sme všetci tu; Izák sa ešte až dosiaľ s ňou pravotí, chudák, neznám či
      nevykape. Čakali sme Ťa, čakali až dosiaľ, a Ty ako lišiak okolo klepca, len nádeju si robil —
      a nič. Či si sa ozaj tej cholery okúňal? — Na sviatky som Ťa ja namiesto teba chcel prekvapiť,
      ale je už z toho nič — lebo mám suchoty — a tak sa mi túlať nemožno. Ver, naozaj suchoty, a té
      najhoršie, čo aj Rakúsko obrábajú.
[
832
]
Človek sa namorduje, natemeší, napravotí a nemá nič, iba v očách a ušách to večnô:
      dávaj, dávaj! Mal som zopár groší schrabnúť za to moje hrdlovanie sa — a tu máš — hodia ti kus
      ako psovi muchu, na mnohô orodovanie, lebo nechcú človeku dopriať tej hrdinskej (hladovej)
[
833
]
smrti, aby na laurinach
[
834
]
svojej práce sa vystrel od hladu. Tak hľa maj sa potom dobre! všetky ti plány
      vyplanieť musia. Ty si aspoň šťastný človek; máš či tej pšeničky, či sienca, môžeš mať aj
      groší, — aj plány, aj — atd. A predca si len neprišiel. Na smetisku sa už aj obed hotovil a
      hotoví sa až posiaľ, cigary či Milares i Cabanos i Brithania,
[
835
]
všetko to hotovô leží očakávajúc Tvoj príchod: a Ty nechodíš! bodaj že Ťa aj s katonákom!
[
836
]
Vidím, že je z Teba len nič — čo chujavan to Chujavan, Ty len počúvaj tam čez to
      leto ako tráva rastie a cez tú zimu ako Ti mačka prehúda, a ďalej neviem čo. Keby si z toho
      všetkieho aspoň to bol vyrozumel, aká tráva na jar porastie? A či aj s Aprílom len mačka
      zahudie tú svoju: Mačka hudie, nič nebude. A kedy že tie povesti
[
837
]
už začnete aspoň vydávať, a tie porekadlá
[
838
]
a povery?
Poslal by som Ti ešte aj novoročnô — ale by ti to do tých čias ešte vyvetralo, tak Ti len
      recept posielam:
Sober všetky vinše priateľov, mendíkov, báb, detí a cigáňov do mieška pamäti, zakvač ich
      za jednu secundu na pec Tvojho srdca, nech sa usušia, utlč ich tĺčikom viery na tabak a smrkni
      si — a keď sa Ti kýchne, pozri na tento papier a nájdeš tu: Na zdravia!
S Bohom na mnogaja i blagaja lieta.
[
839
]
Tvoj J Botto
[
840
]
[
831
]
— Tri strany, 8°.
[
832
]
Bottova narážka na svoju zlú finančnú situáciu v pomere k vtedajšej finančnej kríze v
          Rakúskom cisárstve.
[
833
]
Slovo je dodatočne pretreté.
[
834
]
Rozumej — na vavrínoch.
[
835
]
dobové názvy druhov cigár
[
836
]
zľudovené z maďarského slova katona — vojak
[
837
]
O vydaniach
Povestí
porovnaj list 34 a list 60.
[
838
]
Dobšinský sa aktívne zúčastňoval na folklórnych prácach v rámci Matice slovenskej. V
          jeho rukopisoch sa zachovalo viacej takýchto materiálov. Zúčastnil sa na vydaní
          nedokončeného
Sborníka slovenských národných piesní, povestí, prísloví,
            porekadiel, hádok, hier, obyčajov a povier
, druhý zväzok aj zredigoval (ale
          pre zrušenie Matice slovenskej roku 1875 ostal nedokončený). Až v roku 1880 vydal
Prostonárodnie obyčaje, povery a hry slovenské
— vyšli v Martine v
          rozsahu 179 strán.
[
839
]
mnohé a blahé roky (rus.)
[
840
]
Ďalší Bottov list Dobšinskému sa zachoval až z augusta 1867. Ale Dobšinský pri
          koncipovaní diela
Deje Jednoty…
spomína list od Bottu asi z februára
          1867; písal mu v súvislosti s výsledkom súbehu na najlepšie literárne práce mládeže v roku
          1846: „Botto mi píše, že on aj v rok na to podal k týmto národným hrám prvotiny svojho
          pozdejšie úplne vypracovaného a tak v
Lipe, 2
, 1862 vytlačeného
Jánošíka
, ale o ďalších prácach a jejich odmenách nemá ani chýru
          ani pamätníka.“ Neskôr Dobšinský našiel zápis Rady Jednoty zo 16. 11. 1846 a opravil
          výsledok súbehu: prvú cenu dostal Ferienčík za báseň
Pomník lásky
(text nezvestný), druhú Botto za
Svetského víťaza
. „Botto sa mýli,
          keď mi píše, že toho roku poslal k tomu súbehu povesť
Poklad Tatier
,
          bo sa dobre rozpomínam, že
Poklad Tatier
a
Svetský
            víťaz
sú dve rozdielne básnické povesti z jeho žiackych časov“
            (
Deje Jednoty
, faksimile, s. 216). Dobšinský sa už aj skôr zaujímal
          o zostavenie ich študentskej levočskej kroniky. Mikuláš Š. Ferienčík píše z Brezna 19. 12.
          1859: „Ja som veru darmo môj archív poprehadzoval, lebo som z dávnejších časov ničoho
          nenašiel. Moja matka bola tak prozreteľná, že keď querilly tu rabovali, všetky moje písma
          a knihy bez rozdielu na obsah do peci šmarila, a tak nezostalo nič“ (signatúra V 243). Keď
          mu Dobšinský napísal, že vtedy vyhral prvú cenu od Tatrína, Ferienčík sa ozval 3. 2. 1861:
          „Či si ten môj Pomník lásky dostal od Hodžu? Alebo aspoň či vieš, kde je? Ja by sám rád
          vedieť, kde sa del — je to aspoň rozpomienka, že som kedysi i verše znal písať“ (M 14 B
          1).
— V Bottovom fonde sa k tomuto listu viažu štyri Dobšinského listy. Dňa 6. januára
          1867 mu okrem iného píše: „Spisujem deje našej levočskej Jednoty. Ak by si mal dáke
          písomnosti alebo rozpomienky z Levoče, pošli, odpíš mi to. Alebo upozorni ma na
          jedno-druhé — bozkám Ti za to rúčku — ale len keď sa staneš laureatus, coronatus, a taký,
          že Ti ešte aj tie suchotiny prestanú a prídeš ma sem ponúknuť milaresom.“ Dňa 5. 2. 1867
          Dobšinský urguje Bottu a pýta sa: „Dostal si roku 1846 či 1847 odmenu v Ľuptove za báseň k
          súbehu poslanú, obrázok Tvoj milý. Ja sa už dobre nepamätám, kedy a ako to bolo. Odpíš-že
          mi teda rok, báseň odmenenú abo aspoň jej názov udaj a potom — na ktorých sa ešte pamätáš,
          čo v tomto roku spolu s Tebou práce na tie odmeny poslali a skutočne i odmenu a vyznačenia
          dosiahli.“ (O Bottovej nezachovanej odpovedi a omyle porovnaj vyššie poznámku 9.) Dňa 18.
          6. 1867 Dobšinský navštívil Štiavnicu, ale Botto pracoval na Dekýši, takže tam mu adresuje
          lístok. Dňa 24. 6. 1867 mu píše už po návrate z cesty a spomína na spoločné stretnutie v
          Štiavnici; súčasne mu z Revúcej 25. 6. 1867 prikladá „poistenie na zaplatených dnes 50 zl.
          základiny do pokladnice gymnázia“.

--- KAPITOLA 66 ---

66. Pavlovi Dobšinskému (18. VIII. 1867)
v Štiavnici 18 Aug. 867
[
841
]
Pavle!
Bol by si veľkým diplomatom, keby si ním znal byť. Zakrývaš príčinu Tvojho dopisu to pojistením,
[
842
]
to boh vie ešte akými fikovými listy, že to až hrúza; medzitým vieme čo je
      škrabania sa za uchom a čo je to „onô“. Vlastne som ešte len ten Tvoj súdok zbadal na liste už
      som zavoňal, čo je v ňom. Ale že by som i ja ten Tvoj „ordo naturalis“
[
843
]
nasledoval, začnem coramizáciu
[
844
]
s pojistením a žiadal by som si dokončiť s ujistením. Pojistenie revúcko, bárs na
      malej škaretky, predca na 50 f. znejúce, som v Tvojom liste prijal.
[
845
]
A poneváč som sa nazdal, že Tvoj list je vlastne len kuverta
[
846
]
toho, som si odpoveď až na teraz, po obdržaní tohto Tvojho druhýho,
[
847
]
plnocennýho listu zanehal. Teda poslyš!
Ďalej čítam — ako mi to pred nosom ležiaci dopis ukazuje — čítam reku to, čo v iných
      authentičných písmach len na konci sa objaviť zvyklo: „tak sa stalo — 24 Sept v Slatine“
[
848
]
— Hm! — to je prvô, čo som si na to pomyslel a čo Ti aj oznamujem. Tu máš, to ti
      za to! mystificatia za mystificatiu! Vysvetlenie alebo historiu tohto „hm!“ Ti potom poviem,
      keď ma na slávnosť druhýho stupňa budeš volať.
[
849
]
— Ej, Palo, Palo, Ty si pes! To som vedel, že si kujon bol a budeš, ale že by si
      Tvojho bývalého Oresta
[
850
]
takýmto tait acompli-on len tak mir niks, dir niks
[
851
]
bol v stave ovaliť býval, to som si nemyslel. Domnieval som sa, že ako statočný
      človek sa mi zdúveríš: no čert si, diabel si, takto a takto — alebo aspoň ako to obyčaj sebou
      donáša: poneváč som si ja umínil do stavu manželského vstúpiti atd.; ale Ty! — dáš mi spustiť
      plnô pokrývadlo, vraj: pi a jedz! No pekne, pekne! Šak Ti to ešte i ja tak môžem odplatiť. —
      Naozaj, celý Tvoj skutok má za motto toto: — Oženil sa náš Palo — Halló! Jak by delo zdunčalo
      — Halló!
[
852
]
—
Ale čože? darme moja zlosť, závisť atd. bude za Tebou už epigramami hádzať — a čo by som
      sa priam sťa Dido
[
853
]
nebohý na hranici mojich rozhorčeností spálil, čo platnô? — Sadnem si teda radšej
      na to tvrdô, no v rozhorčenosti chladiace, flegmatično: čo sa stalo, stalo sa! Z tohoto
      stanoviska zase nemôžem Ti inšô ako gratulovať. Vivat!
Len jedno na tomto pevnom sedisku ma ešte znepokojuje, a síce troška vätšie od blchy — t.
      j. to: že si Ty už termín urobil na 24 Sept., na ktorý čas by som sa ja chcel na určenom
      mieste objaviť, keď naozaj s pozvaním nežartuješ — ale či budem môcť? To je už otázka, na tú
      už len pozdejšie, lebo písomne, lebo ústne, odpovedať nezameškám. Práci mám teraz veľa na grgu
      a groší málo v kapse. A toho si zase Ty najviac príčina. Prišli ste vtedy,
[
854
]
keď som sa v authenticatii práve purificoval
[
855
]
ako to viete — ten deň, čo som sa s Vami chcel zabaviť, mi chyboval ku tej
      purificácii. Lebo deti moje
[
856
]
som samie oddal do rúk či pazúrov slavožrútskych, kde té pri všetkej nevinnosti za
      neriadne vyhlásené boli — a ja ako otec som mal tú radosť jich musieť verificovať.
[
857
]
čo aj zaslepenému súdu iste veľmi nelahodilo. A facit
[
858
]
všetkého je to, že na podpis hore poslané práce až dosiaľ nechodia — a kto vie
      dokiaľ tam budú a censequentne assignácia do cassy
[
859
]
zatiaľ nemožná. Tak teda buď presvedčený, že ak by som Tvojmu očakávaniu za dosť
      neurobil, že to nie z nedostatku dobrej vôle, ale z fyzičnej nemožnosti stalo sa. Ostatne vederemo!
[
860
]
— O Martine Ti nič neviem písať, lebo som ta tiež nemohol ísť. — Do Gemera budem
      môcť len dakedy v Novembri abo okolo Vianoc výlet urobiť. Škoda, že ste tú svadbu až do Ondreja
[
861
]
neodtiahli.
Tak s Bohom!
Tvoj J Botto
NB Vlastne že ako som sa z hodnoverného prameňa dozvedel, prsteň z Memorandum bol všetkého príčina!
[
862
]
[
841
]
— Dve strany, 4°, signatúra 36 D 14.
[
842
]
Botto bol medzi zakladateľmi revúckeho gymnázia so základinou 200 zl. V jeho fonde sa
          zachovali tri poistenky na základinu po 50 zl., jedna poistenka sa nezachovala (23 B 38).
          Nepresný je údaj v knihe
Pamäti slov. ev. a. v. gymnázia vo Veľkej
            Revúcej
, Ružomberok 1889, s. 122 — tu sa uvádzajú len dve splátky z rokov
          1864 — 1866. Dokumenty však ukazujú, že naozaj Botto zložil na gymnázium v štyroch
          splátkach 200 zlatých. Iste aj za to ho 13. 1. 1869 vtedajší direktor revúckeho gymnázia
          pozdravuje listom „v čestnom rade zakladateľov a patrónov tohto prvého slov. ev. a. v
          gymnasium“ (23 A 74 — list A. H. Škultétyho).
[
843
]
poriadok prírody (lat.)
[
844
]
od coram (lat.) — verejne, navidomoči (príslovka)
[
845
]
T. j. Dobšinského list z 25. 6. 1867.
[
846
]
obálka (lat.)
[
847
]
Dobšinského list zo 14. 8. 1867
[
848
]
V ten deň mal mať Dobšinský sobáš.
[
849
]
Botto s humorom myslí už na krstiny.
[
850
]
Orestes
— syn Agamemnona a Klytaimestry, hrdina Euripidových a
          Aischylových drám v mýtoch o porážke matriarchátu; Botto naráža na to, že Dobšinský ako
          najbližší Čajakov priateľ po jeho smrti 4. 2. 1867 berie si už v septembri za ženu vdovu
          po ňom
[
851
]
takouto hotovou udalosťou (franc.), mne nič, tebe nič (nem. skomolene)
[
852
]
Bottovi prešiel výraz mimovoľne do rýmu.
[
853
]
Dido
— zakladateľka a kráľovná Karthága; strávil ju plameň jej
          lásky k Aeneovi — sama si pod sebou zapálila hranicu a upálila sa (nie iba
          metaforicky)
[
854
]
Botto má na mysli Dobšinského návštevu s budúcim švagrom Pavlom Czénerom v júni 1867
          podľa listu z 18. 6. 1867.
[
855
]
čistil, upravoval (lat.)
[
856
]
Botto myslí na svoje zememeračské spisy.
[
857
]
overovať (lat.)
[
858
]
vo význame výsledok, skutok (lat.)
[
859
]
a následok peňažná poukážka do pokladnice (lat., franc.)
[
860
]
uvidíme (lat.)
[
861
]
T. j. 30. november.
[
862
]
Pri memorandovom zhromaždení v júni 1861 boli vydané ako pamiatkové predmety
          memorandové náramnice a prstene (v LAMS sú doteraz uchované). Podľa toho sa Dobšinský
          takto zoznámil so svojou druhou manželkou. — V Bottovom fonde sa k tomuto listu zachovali
          dva Dobšinského listy. Dňa 14. 8. 1867 ho hreší, že sa neozval a nepotvrdil prijatie
          poistenia na splátku revúckeho gymnázia. Súčasne mu oznamuje, že v júli bol znova s Pavlom
          Czénerom v Slatine, kde sa zasnúbili so sestrami Medveckými (Dobšinský s Adelou, vdovou po
          Jánovi Čajakovi; Czéner s mladšou Emíliou) a stanovili dátum sobáša. Dňa 9. 9. 1867 mu
          Dobšinský posiela fotografiu a pozýva ho na sobáš do Slatiny.

--- KAPITOLA 67 ---

67. Pavlovi Dobšinskému (22. IX. 1867)
[
863
]
Bratku!
Odpusť a odpusťte všetci, ktorým vôľu neplním.
[
864
]
Som rabom okolností; vôľa moja hodovať bude s Vami. Pripijeme si len tu za blaho
      Vaše: Žite! na mnogaja i blagaja lieta! Keď mi čas dovolí, prídem vás pozreť, prídem sa
      podívať na Vaše štestie s bielymi fúzy;
[
865
]
prídem tým chodníčkom vychodeným čo spojuje dve doliny.
[
866
]
Ej, budete že mať za život — dvaja Palovia, dvaja švagrovia!
[
867
]
chorošo!
[
868
]
krásne! atd. — Tu ma ale Váš švagrík pretrhol
[
869
]
— — Teda s Bohom! do videnia! a ak mi hneď teraz na prosbu moju neodpustíte, teda
      potom instanciu in personam
[
870
]
už len neodhodíte, lebo bude sekerka za pásom.
[
871
]
— Ešte pozdravenia a úctu moju povedz všetkým, i novým i starým Tvojim priateľom i
      priateľkám — s Bohom!
V Štiavnici dňa 22-ho Sept. 867
Tvoj J Botto
bývalý a v nádeji súci kmotor
[
872
]
[
863
]
— Jedna strana, 4°, signatúra 36 D 14.
— Na rube listu adresa: Dvojictihodnému pánu p. Pavlovi Dobšinskému v na ten čas — v
          Slatine.
[
864
]
Dobšinský pozval Bottu na svadbu listom 9. 9. 1867.
[
865
]
T. j. až v zime, keď bude sneh.
[
866
]
Botto má na mysli Rimavskú dolinu (kde bol v Skálniku farárom Czéner a kde mal aj
          Botto rodné sídlo) a Balockú — dolina Vlkova, kde boli Dobšinského Drienčany v údolí
          riečky Blh.
[
867
]
Pavlovia — Dobšinský a Czéner — si zobrali za ženy dve sestry Medvecké; Czéner neskôr
          ochorel na epilepsiu.
[
868
]
dobre (rus., zápis azbukou)
[
869
]
Brat dvoch vtedajších mladúch Samuel Medvecký (1845 — 1896), neskôr doktor práv,
          advokát vo Zvolene, významný slovenský národnopolitický dejateľ z konca 19.
          storočia.
[
870
]
návštevu osobne (lat.)
[
871
]
Z ľudovej zbojnícko-jánošíkovskej folklórnej tvorby.
[
872
]
T. j. minulý (pri Dobšinského dcére Oľge z prvého manželstva) a budúci — pri ešte len
          čakaných deťoch z manželstva práve uzatváraného.

--- KAPITOLA 68 ---

68. Pavlovi Dobšinskému (6. XII. 1867)
[
873
]
Milý Bratre!
S ľútosťou som pak
[
874
]
prijal aj s listom. Človek tam!
[
875
]
No nič si z toho nerob; ak sa mu dáko neštestie prihodilo, to je moja vec. Iba ak
      by bol peniaze dakde prepil, tak Ťa prosím, urob taký poriadok, aký sa Ti najpríhodnejší zdá
      byť — len aby si Ty škodu pri tom netrpel, lebo to neprijímam od Teba. Ak sa a(ždaj)
[
876
]
predca raz s obnôžkou vráti, tak po príležitosti mi to budeš môcť do Slatiny
      dopraviť a z tade už len d(ojde)
[
877
]
ko mne. Čo si mi poslal, ďakujem Ti i za to; prislúchajúcnosť
[
878
]
si z tej nádejnej summy odtiahni; a ak by mala byť beznádejnou, tak Ti to s
      najbližším dopisom poslať nezameškám.
S tým sa Vám všetkým s úctou podpisujem s Bohom!
867 6/12 Skalník
Tvoj J Botto
[
873
]
— Jedna strana, 8°, signatúra 36 D 14.
[
874
]
paklík, balík (z nem.)
[
875
]
Išlo o nejakého dedinčana z Drienčan, ktorý mal pre Bottu zaobstarať tabak. Botto mu
          na to nechal osem zlatých, ale on — podľa neskoršieho Dobšinského listu — „kdesi na Suchej
          do týždňa pil a nevrátil sa domov, len keď sme ho už za strateného držali a žena bedákajúc
          poberala sa ho hľadať“: situácia teda celkom ako v neskoršej Kukučínovej
Rysavej
            jalovici
!
[
876
]
Slová sú len rekonštruované a ich časti dávame do zátvoriek: papier listu je tu celkom
          poškodený.
[
877
]
Slová sú len rekonštruované a ich časti dávame do zátvoriek: papier listu je tu celkom
          poškodený.
[
878
]
Bottov zaujímavý neologizmus vo význame: primeraná časť. V Bottovom fonde sa zachovali
          dva Dobšinského listy: 6. 12. 1867 mu píše do Skálnika, kde Botto dovolenkoval, v
          súvislosti s „tabakovým malérom“; 12. 2. 1868 píše do Štiavnice o tabaku a o inom: „Čože,
          chlape, robievaš, že si tak zamĺkol? Hja, a Ty — že čo? opýtaš sa ma. Nuž bradu som
          zapustil, neviem, či nadlho; fajčím si, neviem či dlho čo lepší duvánik potrvá; testament
          Jednoty som dopísal a usporiadal, dosť dlho mi to trvalo; hotujem sa písať pre zborník
          matičný, dosť dlho sa ten vlečie, bo spoluodborníci moji pri tomto diele nedávajú o sebe
          ani znaku života. Maj sa už len dobre. A napíš dáku statočnú piesenku Ferovi do toho
Hlásnika
; veď Ti ten ani len dákej statočnej pesničky pre ľud hneď
          v prvom čísle nemá.“

--- KAPITOLA 69 ---

69. Pavlovi Dobšinskému (10. VIII. 1868)
[
879
]
Koma Pavle!
Predca, predca som vám ja darmo práchna a lekváru od svokrovcov nebol doniesol.
[
880
]
— Factum est.
[
881
]
Chvala Bohu a šťastlivé vivat! Zvláštny deň si vybralo prôšťa — deň valného
      shromaždenia Matice;
[
882
]
— aby deň narodzenia svojho nie v kalendároch, ale v letopisoch
[
883
]
naisť si mohlo. Daj Bože, že by tu i jeho kroky života mnohé poznačené boli.
[
884
]
Medzitým dajte si pozor na toho kujona, lebo Vám z toho má byť veľký antipansláv.
      Prvší krok jeho bol ten, že otcovi cestu do Martina zabránil.
[
885
]
Či je toto nie horrendum?
[
886
]
Preto ešte raz — pozor! —
Ostatne ďakujem Vám, že ste i mňa do tejto histórii zaplietli — aždaj mi bude popriano s
      Vami ta účinkovať, aby tenže v otázke postavený pohan a antipansláv bez mena, na cestu pravú
      obrátený bol a pokrstený menom pravoslávnym. Ačpráve s ľútosťou Ti oznámiť musím, že telom na vysockých
[
887
]
poliach pripútaný, len duchom na krštení s Vami radovať sa budem. Pán Boh Vás
      pozdrav! i rodičov i priateľov! A Skálničanom povedz s pozdravením: že je to hanba pre nich,
      keď vršky skôr doniesli kvet ako tá rajská dolina.
[
888
]
S Bohom
V Štiavnici d. 10. Aug. 1868
Tvoj úprimný kmotor J Botto
[
879
]
— Jedna strana, 4°, signatúra 36 D 14.
[
880
]
Bottov list je odpoveďou na Dobšinského oznámenie o narodení syna; Bottovo vtipné
          komentovanie svojej zimnej cesty cez Zvolenskú Slatinu, odkiaľ priniesol Dobšinským dary
          od ich svokra Samuela Medveckého (1794 — 1876), ev. farára v Slatine.
[
881
]
Je to tak (lat.).
[
882
]
T. j. 5. 8. 1868.
[
883
]
Botto myslí na vtedajšiu ročenku
Letopis Matice slovenskej
(v
          rokoch 1864 — 1875 vyšlo dvanásť ročníkov).
[
884
]
Vladimír Dobšinský, Pavlov syn, však tieto priania Bottu ako krstného otca nesplnil —
          nezapísal sa do žiadnych letopisov.
[
885
]
T. j. na valné zhromaždenie Matice slovenskej.
[
886
]
hrozné, strašné (lat.)
[
887
]
Botto v tom čase vykonával komasačné práce chotára obce Vysoká pri Banskej
          Štiavnici.
[
888
]
Naráža na to, že Czénerovci v Skálniku, ktorí mali sobáš v ten istý deň ako
          Dobšinskovci, sa ešte nemôžu pochváliť potomstvom. — V Bottovom fonde sa k tomuto listu
          zachovali dva Dobšinského listy: 5. 8. 1868 mu oznamuje narodenie syna Vladimíra a pozýva
          ho na krstiny. Druhý list je nedatovaný (sekundárne ho datujeme podľa spomenutia mena
          Samuela na 26. 8. 1868); tu Dobšinský spomína — „veď dosť mám i pri boľačke zubov písania;
          píšem zvyky a povery ľudu a je toho dosť; a dnes-zajtra pošľú mi zase z Matice dáke staré
          nohavice na posúdenie. To ti je ozaj za vec, aké pletky zapletú sa k takej Ormisovej
Pravde
a k tomu matičnému súbehu. Taká bola posledne spomínaná
Mariana
“. — Dobšinský tu má na mysli svoju lektorskú činnosť v
          rámci vypisovania súbehov Matice slovenskej na divadelné hry: stavia tu vedľa seba hodnotu
          „veselohry podľa národnej povesti“
Pravda
od Samuela Ormisa s hrami
Kto zaplatí nohavice
a
Mariana
od Jakuba
          Graichmanna.

--- KAPITOLA 70 ---

70. Pavlovi Dobšinskému (XI. 1868)
V Štiavnici/11
[
889
]
Koma Palo!
Ak by som Ti reku na Tvoj druhý dopis (od narodenia nie Syna božieho, ale Tvojho rátajúc)
      ešte nebol odpovedal, tak Ti to teraz robím.
[
890
]
V stave očakávania a bedákania postavený som to bez tak ani urobiť nemohol. Čakal
      som na té pohronské práce, a bedákal som nad zatrhnutou nohou za 7 tydňov za pecou.
[
891
]
Medzitým i jedno i druhô sa už minulo. Práce som dostal a nohu obuť môžem. Práve
      teraz sa vraciam z uvádzania môjho skrze zvol. urb. súd sa vykonavšieho v chotároch: Horná
      Lehota, Hiadel, Podkonice a Moštenica,
[
892
]
ktoré obce od konca 1870-ho roku vyhotoviť mám s pomocou pravda aspoň 6-tich rúk.
      Ešte dosiaľ mám len dve; keď vieš, poraď mi pár šikovných. Najvätšmie ma omína pri tom tá
      okolnosť, že pri tom všetkom, že tunajšie práce mám už dokončené, z tadeto hneď ta odísť
      nemôžem. Authenticatie a poťažne jedna tretina platu zo 4 chotárov ešte visia na vicišpánskej
      dobrej vôli. Jeden termín síce mám už na pondelok určený, ale čo to, keď nie všetko? — Teda do
      budúcej jari budem ešte tu, potom možno len v máji sa prestehujem do Bystrici — alebo do neba.
[
893
]
Budeme teda zase bližšie. Ak by som tejto zimy nemohol na té Vaše strany, teda
      potom na druhú iste prídem; ale že by potom čerstvé krstiny ma čakali. Povedz to aj pani kmotre.
[
894
]
Takto jedným dúškom som Ti vyrapotal celú moju záležitosť.
Na teraz vykonanej ceste som mnoho všeličoho skúsil i zakúsil smädu, hladu i biedy, len to
      je predca dobre, že všade ľudia sa nájdu. Videl som sa, ale len v priebehu, s Fr.;
[
895
]
išel domov, Comassatia sa vraj nevydarila. No nič to za to, (príde leto) že je
      blato. — Bol som aj u Sama na L.,
[
896
]
vraj že je pod policajným dozorom, chudák! ozaj načo? — Sotva by som pred 16(mi)
[
897
]
rokmi bol pomyslel, že tie stráne premerávať budem. Vieš, kedy to bolo! Ale to ti
      je už raz tak. Ako maliar najskôr si naľahko prejde tužkou, a potom nasledujú určité ostré
      ťahy — tak aj ja kdekoľvek som za mladi preblúdil — ta raz ešte musím. — U Teba to sotva bude
      tak. Ty povinnosť tú: ešte raz preisť dráhy mladi zvalíš na reproducovaného seba; obraz Tvoj
      síce i takto bude ukončený, ale nie samým Tebou. Teraz neviem, k akiemu cieľu som sa to hádal
      s Tebou. Hm! to ti je nebodaj zase tá ominózna vlastnosť moja, že každá epidémia mňa prvšieho
      navštívi — ergo prežehnaj sa! choroba škriepok tu! Ale že by tá beštia skoro prestala,
      prestanem sa s Tebou škriepiť ja.
(No)
[
898
]
a ten Tvoj sused že šva? ach! toto Ti je za robota! i nechtiac musím dodievať na
      Teba! Toto Ti je ominózno. — No ale už viac predca nie!
Teda Ti poviem jednu novinu, ale nepovedz nikomu. Bol Ti tu v Štiavnici jeden — prežehnaj
      sa! a zapchaj si uši! — Russ. Nebol vätší ako na pol treťa centa, ale tak to seklo na
      mašinériu celú baníctva, a možno i na druhé kolesá, že sa tá razom okolo neho točiť začala
      tak, že ho ani vídať nebolo na pokon. Len meno: Russ — objať a zakryť nebola v stave; to
      blúdilo do vokola a mátalo až hrúza. Tak to vraj tu bolo, povedali, bo ja práve bol na mojich
      cestách. Kto to bol teda? že by ste sa Vy, Gemerci, nenastrašili — ta Vám poviem: bol to cis.
      rus. dústojník banícky v charži Generálskej na prehliadnutia tunajšej banskej industrii
      poslaný a cestou nášho uhor. ministerstva sem upravený a odprevadený.
[
899
]
—
Ostatne dobre sa tam mávajte všetci. Kolíš a prebúdzaj (a)
[
900
]
pozdravuj odo mňa.
S Bohom
Tvoj kmotor a brat J Botto
[
889
]
— Štyri strany, 8°, signatúra 36 D 14.
— Papier listu je na viacerých miestach poškodený; tak je to aj pri dátume listu —
          zachovaný je len číselný údaj mesiaca „11“; podľa obsahu doplňujeme rok — datovanie listu:
          november 1868.
[
890
]
Dobšinského list z 26. 8. 1868
[
891
]
Botto zrejme na hnisanie nohy preležal október i november.
[
892
]
obce na Horehroní, v terajšom okrese Banská Bystrica
[
893
]
Už vtedy zrejme bolo v obehu porekadlo: Za živa v Bystrici, po smrti v nebi. Botto sa
          do Bystrice presťahoval až koncom roku 1870.
[
894
]
Vtipné Bottovo dobiedzanie; ale iste ani na krste druhého Dobšinského syna Ľudovíta sa
          „kóma Botto“ nezúčastnil.
[
895
]
Ján Francisci žil v rokoch 1868 — 1872 v Revúcej; potom až do smrti v Martine;
          komasáciu — sceľovanie — tu zrejme Botto použil ironicky na rakúsko-maďarské vyrovnanie
          1867, s ktorým Francisci iste nemohol byť spokojný, lebo vláda ho vtedy dala do
          penzie.
[
896
]
Samo Chalupka
(1812 — 1883) — známy básnik a ev. farár v Hornej
          Lehote. Údaj o tom, že by bol vtedy „pod policajným dozorstvom“ je v Chalupkovej biografii
          nový: vec pravdepodobne súvisela s ohlasom vydania jeho Spevov práve v roku 1868.
          Chalupkovo „policajné dozorstvo“ sa nespomína ani v poslednom vydaní jeho
Básnického diela
z roku 1973 (pripravil R. Brtáň). Zmienka v liste
          súvisí s vtedajšou Bottovou návštevou u Sama Chalupku a s reminiscenciou na rok 1852, keď
          bol uňho spolu s adresátom listu (Dobšinský bol vtedy ešte kaplánom v Brezne).
[
897
]
Text tu rekonštruujeme — papier listu je poškodený; susedom je zrejme skalnický farár
          Pavel Czéner.
[
898
]
Text tu rekonštruujeme — papier listu je poškodený; susedom je zrejme skalnický farár
          Pavel Czéner.
[
899
]
Meno ruského baníckeho generála sa nepodarilo zistiť.
[
900
]
Text tu rekonštruujeme — papier listu je poškodený; susedom je zrejme skalnický farár
          Pavel Czéner.
— Ďalší Bottov list je až z mája 1872, teda tu je medzi jeho listami skoro až
          štvorročné vákuum. Iste i v tom čase písal Botto listy nielen Dobšinskému, ale aj iným
          adresátom; no doteraz sa z nich nič nenašlo. Aspoň stručne tu chceme uviesť niektoré
          zmienky z archívnych dokumentov, ktoré čo-to hovoria o Bottovom živote v tomto
          korešpondenčne prázdnom štvorročí 1868 — 1872.
— Samo Šípka píše Bottovi z Martina 19. 4. 1868 o turčianskych pomeroch (Bottov bývalý
          principál inžinier Filo si zlámal nohu) a medzi iným o príchode Viliama Paulinyho-Tótha
          (prišiel sem po smrti Karola Kuzmányho na uprázdnené miesto prvého podpredsedu Matice
          slovenskej). Šípka tu poznamenáva, že Pauliny rozbil národnú stranu, že to „je mamlas,
          darebák, škoda bolo do Turca ho doprevodiť“. V liste zo 6. 12. 1869 prosí Šípka Bottu v
          mene výboru Kníhtlačiarskeho úč. spolku k založeniu tlačiarne „jednu primeranú báseň
          vyhotoviť, ktorá by sa do toho času (12. 1. 1870) ešte aj vytlačiť musela a potom medzi
          účastinárov a priateľov tohto nášho národného podujatia rozdala“ (23 A 48). Botto vyhovel
          tejto žiadosti naozaj promptne (hoci sa nezachoval ani tento, ani ďalšie jeho listy
          Šípkovi) a 12. 1. 1870 už bola vytlačená báseň s tým istým názvom na samostatnom liste.
          Šípka ako vtedajší úradník martinskej sporiteľne sa už rok predtým obrátil na Bottu vo
          veci pripravovanej tlačiarne (Šípka bol zapisovateľom prípravného výboru tlačiarne) a cez
          Ferdinanda Thomku, ktorý vtedy žil v Štiavnici, píše list 13. 12. 1868 o akcii upisovania
          účastín pre pripravovanú tlačiareň (list je v Bottovom fonde, 23 A 73, teda Botto ho
          skutočne dostal od Thomku do ruky): „Mám teda Janka Bottu poprosiť, tak ako som už hore
          spomenul, keď ale nie som istý, či ešte v B. Štiavnici bydlí, alebo sa už do B. Bystrice
          preniesol — ako mi to v čas valného matičného shromaždenia bol naštrknul — teda obraciam
          sa na Teba, Ferdinandko môj! A prosím Ťa buď tak dobrý, prezveď sa, či je ten náš chýrečný
          Jánošík ešte vždy na tom starom hniezde, a keď áno, daj mu tento lístok prečítať, a kebys
          ho čítal, Janíčko môj drahý, teda ťa menom dočasného povereníctva prosiť budem, abys, čo
          môžeš urobiť, urobil tam za zúčastnenia sa v tejto národnej záležitosti, lebo sa úfame, že
          výsledok tohto nášho podujatia bude pre národ náš výborný, iste oveľa požehnanejší ako
          sama sporitelňa — nuž len ta schuti doň!“
— Z roku 1868 sa v Bottovom fonde zachoval zaujímavý list od pražského vydavateľa I.
          L. Kobera (dátum 14. 4. 1868). List je ponukou na vydanie Bottových prác v edícii Národní
          biblioteka — podľa Kobrovho listu zo slovenskej produkcie mal tam vyjsť ešte aj Sládkovič,
          Slotta a Pauliny-Tóth (list poslednému sa aj zachoval s tým istým dátumom: porovnaj
Litteraria
, 6, 1963, s. 183). Z akcie sa však pri Bottovi
          neuskutočnilo nič, hoci Kober mu v liste vyčísľuje aj honorárové podmienky. Zo slovenskej
          produkcie vtedy vyšiel len výber zo Sládkovičovej poézie v dvoch zošitoch s vročením 1868
          — 1869. 144 s. Ale tieto zošity sa nikde nezachovali, známe je len vydanie Sládkoviča z
          roku 1877 — 1878 (porovnaj našu materiálovú štúdiu
Rukopisy Andreja
            Sládkoviča
,
Litteraria
, 6 1963, s. 135 — 136).
— Približne z rokov 1868 — 1869 sa zachovalo nedatované vyzvanie Bottu od Viliama
          Paulinyho-Tótha: „Ej, zamĺkli ste vcele! Vari tá vena poetica už definitívne vyschla?
          Neverím! No dajteže raz už voľačo o sebe počuť!“ (23 A 39).
— Z tohto obdobia je aj prekvapujúce konštatovanie mladého Pavla Országha v liste
          Adolfovi Medzihradskému 15. 6. 1871: „Originálnych duchov nám treba! Uveríte mi, že mňa z
          našich poetov teraz iba jediný Botto zaujíma“ (citované podľa štúdie Stanislava Šmatláka,
Litteraria
, 2, 1959, s. 46).
— Andrej Trúchly píše 16. 8. 1871 Dobšinskému: „P. Janko Botto sa mýlil, keď Vám
          hovoril, že som ho žiadal, aby sa pokúsil o dokončenie tohto dramatu. Traja sokoli sú u
          mňa celkom tak, jako mi ich p. Hostinský odoslal, a to dokončení. Vydať som ich posiaľ
          nesmel, bo čakať nádobno, kým bude p. Marko Daxner na svojej sľúbenej stanici. Sú tam
          veci, ktoré by mu škodili. Žiadal to odo mňa p. Francisci, abych počkal s nimi. Ja som p.
          Bottu prosil, aby keď dostanem nedohotovenú Ľudovítovu (Kubániho) báseň
Slovenské tábory
, túto dokončil“ (Fond J. Čajaka ml., LAMS,
          akvizícia roku 1974). O tomto píše Dobšinský Bottovi 6. 9. 1871 — (porovnaj ďalej); zrejme
          Botto sa na toto podujatie nedal — veď aj Trúchleho úmysel vydať druhý ročník almanachu
Tábor
v roku 1872 sa už potom neuskutočnil.
— V Bottovom fonde sa zachovalo z tohto obdobia päť Dobšinského listov. Dňa 26. 2.
          1869 mu Dobšinský vyčíta, že nedostáva odpoveď na svoje listy; píše mu o volebných bojoch
          v Gemeri a o svojich prácach — „pres zimu som tých prostonárodných obyčajov a hier dosiaľ
          5 zväzkov 5-hárkových napísať mohol. Keď už tú biedu mám v mojom živote, že akonáhle sa
          ponamáham, hneď mi to zaškodí citlivo; tak už len pri týchto prostonárodných umkách
          ostávam. A keby som len aspoň to všetko do poriadku doniesť mohol a že by to svetlo
          videlo, aby ten pekný prostonárodný človek slovenský ukázal sa svetu v svojom hodnom
          rúchu. Lajo Kubáni, chudák, dal sa na to vydávať drama na predplatky, trebárs odrádzal som
          ho. Chcel z toho ešte aj zvýšiť pre domácnosť, obkľúčenú nedostatkom. A ono len by tlač
          vyplatiť mohol. No ale
Traja sokoli
v máji len vyletia spod tisku
          r-sobotského; a bude to dielo pekné a sláva na Doline, že tu prvá slovenská kniha vyšla.
          Okolo nás dosť aj z ľudu popredplácali sa na ňu“ (treba poznamenať, že Kubániho dráma
          vtedy nakoniec nevyšla). Dňa 29. 12. 1869 mu obšírne píše o tragickej smrti Ľudovíta
          Kubániho (list už bol uverejnený v
Slovenských pohľadoch
, 1898, s.
          309 a v zborníku
Literárny archív
1965 s. 164). Dňa 24. 3. 1870 ho
          invituje na krstenie druhého syna Ľudovíta. Dňa 9. 8. 1871 mu posiela fotografie detí.
          „Akože je ale s našimi sliačskymi fotografiami? Veď už len čakám, aby som si ženu
          prekvapil dačím z celej cesty, ktorá o tom ešte ani nič nevie, a tu ničoho dočakať sa
          nemôžem. Ak teda nestretnú sa nám listy, nuž Ťa prosím, pošli mi tie dve naše tváre čím
          skôr. Veď hádam len budú dosť podarené. Ja by som mienil jednu z týchto fotografií poslať
          Štefanovi Daxnerovi do Debrecína; ten, viem, že by tomu rád bol, keby sme sa mu nimi
          zavďačili. Preto by som Ťa prosil, keby si mi najmenej 2 exempláre poslal. Tretí by si tam
          dal v mene mojom Sládkovičovi; ako vieš, že aj on mne dal svoju fotografiu na Sliači.“
          Botto mu spoločnú fotografiu potom poslal, ale jeho list sa nezachoval. Dobšinský mu však
          6. 9. 1871 už ďakuje za zásielku: „Všetci na Teba hľadíme, ako si tú cigarku pípkaš, i na
          Skálniku, i tu, i v Sirku — bo do Sirku dal som tretí obrázok — a aby si si prišiel naozaj
          sem zapípkať na tie posedky a večierky. A vieš ešte čo? Chcel si mi u Teba čítať voľač z
          Tvojich prác. To vidíš najlepšie nám bude, keď by sme si tak u mňa zasadli k mojím
          železným kachličkám.“ V liste kvituje aj to, že Botto ich fotografiu poslal Samovi Šípkovi
          do Martina — „aspoň Samo nepovie, že nás nevidel. Tam si nás teda má i na hospode. Ale
          veru, ak dožijem pri zdravých nohách a pľúcach, nuž na rok chcem ta dotiahnuť, trebars len
          cum palička. Bol som d. 28/8 v jarmošku v Sobote a tam som dal tie naše tône za sklo a do
          pozlátky zapraviť… Ozaj, písal som Trúchlemu o to Kubániho drama, čo si Ty hovoril, že Ťa
          prosil o jeho dokončenie. Trúchly má drama celé, ale báseň
Tábory
ostala nedokončená od Kubániho. Tú by on chcel mať dokončenú; lenže to veru nejde tak
          básne druhého dokončovať. Dráma
Troch sokolov
by bol Trúchly už aj
          vydal; ale
Traja sokoli
ešte živí a ich okolnosti nie natoľko
          sokolské, že by dakedajšie ich lety sokolov mohli na odiv vystavované byť. Trúchly ide dať
          tlačiť nový
Tábor
ako almanach na rok 1872. Pošli mu voľač preň. Prvý
Tábor
je dobrý — aby bolo dač aj z druhého“.

--- KAPITOLA 71 ---

71. Pavlovi Dobšinskému (20. V. 1872)
Bystrica 20/5 872
[
901
]
Koma Palo!
Zdravstvujte všetci od pani matky počnúc až po novo(krst)ňa a Boh si Vás požehná a
      uradostní! Zásluha je, teraz to vidím, starať sa o potomstvo; bo vymierame. Teda — Sláva vám!
      milí moji kmotrovci za ten Váš nový dar; a poďakovania úprimnô za tú dúveru, ktorou ste ma
      poctiť ráčili pri krste Ďorďa Branislava.
[
902
]
PBoh daj, že by bol kedys’ aj omine, čo teraz nomine.
[
903
]
A ešte jedno poďakovania Ti za pošajdes. To bol síce už zbytok, ale čo že robiť,
      keď je už tu. Netráp aspoň na budúce už toho Tvojho suseda, veď už toho dosť bolo.
[
904
]
— Máš Ty to ozaj za život v tej domácej trme-vrme temer do závidenia — a mňa tu tá
      jednostvárnosť samoty až ubíja. Ten výlet, taký ako píšeš
[
905
]
— s hintačkou ísť do hory, si slaninku piecť, by sa mi páčil; bola by to ozaj
      dobrá paródia toho obrazu na „Ďumbiere“
[
906
]
— po 20-tich rokoch. Medzitým nemusí človek zo všetkého mať, čo sa mu páči. Tak i
      ja zajdem si hneď zajtra sám pod Prašivú na pár dní. Potom budem zase v chyži až na pár dní z
      počiatku júna. keď na Lehotu recognoscirovať pojdem, kde excísia len koncom augusta sa započať
      má. Keby si si čas tak vybral, mohli by sme sa aj tam zísť; ale by mi milšie bolo, keby si sa
      do hlavnieho môjho stánu
[
907
]
splavil dolu.
Cestu do Železného na každý pád podujmi; odmenu si aj tak dostal, aspoň vedľa mojho
      náhľadu. A keby si mi ten list bol písal len pred troma dňami, bol by som sa vybral do toho Výboru
[
908
]
na agitáciu. Ja som síce nie priateľom takej systematickej analýse, akú si si to
      formu vzal pri Tvojom spise, kde je obsah nie nejaký rozsiahly.
[
909
]
Ale je za to dielo dobrô, zaokrúhlenô, plnô prozaických síce náhľadov, ale
      zdravých myšlienok; potrebnô nie tak pre domášnych, ako pre cudzích: na ukázania sa. Na
      strovenia pre dom lepšie budú Petrove „Úvahy“,
[
910
]
už i preto, že té nehľadia len do poriadku sostaviť náhľady a myšlienky — ale
      svojím fantastickým voľným prúdom povestí púšťajúc sa krajinami mystérií, povznášajú a
      rozihrávajú myseľ človeka k ďalšiemu rozjímaniu o veci. A práve toto je potrebnô k zrastu:
      dráždenie a voľnô tekanie myšlenok; len takýmto spôsobom zrastnúť môžu úvahy k dôstojnej
      veľkosti samých povestí! Dodatok Tvoj bol ešte najlepší a najplnší.
[
911
]
Braček, sme Ti osiroteli; pochovali Ondreja,
[
912
]
ako z jednej strany čulo, tak z cirkevnej podlo, bezcitne, darebácky, až na
      zapľuvanie. Ja som bol veľmi pohnutý, ako neviem kedy v živote, i za to, že Ho ja nemám, i za
      to, že Ho nemáme — a mať nebudeme; — či nám ani netreba? — temer, temer tak sa vidí; canicula
[
913
]
materializma chce mať len svojich ľudí, — fiat piscis.
[
914
]
Bože! a ten váš Gemer, a ten Zvolen, to je len blato!
[
915
]
Deukaleon, Deukaleon!
[
916
]
Kde že si?
Tvoj kmotor B
[
901
]
— Dve strany, 8°, signatúra 36 D 14.
[
902
]
Tretí Dobšinského syn Juraj Branislav sa narodil 8. 4. 1872, ale už ako nemluvňa
          zomrel 28. 2. 1873. Žili len dvaja starší synovia Vladimír a Ľudovít a spolu s nimi syn
          Dobšinského ženy z jej prvého manželstva, Ján Čajak (19. 2. 1863 — 29. 5. 1944), neskorší
          učiteľ v Petrovci a známy prozaik.
[
903
]
Významom, čo teraz menom (lat.); meno Dobšinského syna evokovalo juhoslovanských
          bohatierov.
[
904
]
T. j. Pavla Czénera, ktorý bol popri Bottovi druhým kmotrom.
[
905
]
Porovnaj Dobšinského list z 13. 5. 1872.
[
906
]
Spoločný výlet na vrchol Nízkych Tatier vykonali v roku 1852.
[
907
]
Do Banskej Bystrice, kde sa Botto koncom roka 1870 presťahoval. Podobne ako pri svojom
          treťom štiavnickom byte (porovnaj L 60) mal Botto aj v Banskej Bystrici tri izby: v jednej
          býval, v druhej mal knižnicu a v tretej, ktorá bola ako hosťovská, sa neskôr schádzala
          gymnaziálna mládež na svoje záujmové krúžky. Bottov byt bol v Lazovnej ulici 11 pri
          stoličnom dome na prvom poschodí.
[
908
]
T. j. Výboru Matice slovenskej, ktorý určoval honorovanie matičných vydaní.
[
909
]
Dobšinského spis
Úvahy o slovenských povestiach
vydala Matica
          slovenská v roku 1871. 172 strán.
[
910
]
Botto má na mysli spis Petra Kellnera
Stará vieronauka slovenská
;
          vydal Nakladateľský spolok v Revúcej, tlač v Pešti 1871. 122 strán. Ináč hodno uviesť, že
          starší brat Petra Kellnera-Hostinského Karol Kellmer bol v rokoch 1839 — 1843 Bottovým
          profesorom na Gymnáziu v Ožďamoch (v rokoch 1843 — 1846 bol ev. farárom vo Švábovciach a
          potom gymnaziálnym profesorom v Spišskej Novej Vsi, kde roku 1866 aj umrel).
[
911
]
Botto má zrejme na mysli záverečnú časť Dobšinského spisu s názvom
Starobylosť a zachovalosť povestí
, s. 142 — 170.
[
912
]
Andrej Sládkovič zomrel 20. 4. 1872. Na pohrebe nad otvoreným hrobom predniesol Ján
          Botto svoje verše (držal pritom v ruke Sládkovičove
Spisy básnické
):
„Sládkoviču!
Tys’ nám dal, hľa, to —
my tebe čo za to?
Studenú, chladnú hrudu…
No prídu časy a slávu tvoju
spomínať veky budú!“
(Rukopis veršov sa nezachoval)
V Bottovom fonde 23 A 9 zachoval sa list Sládkovičovho syna Cyrila Braxatorisa z 24.
          4. 1872: „V mene rodinky našej vyslovujem Vám naše úprimné vďaky za Vašu spoluútrpnosť, za
          súcit Váš a za slová tie, ktoré ste dobrému nášmu otcovi venovali. Dnes ráno idúc
          navštíviť siroty hrob otca našli na mohyle jeho veniec zelený s pripojeným tu ohlasom.
          Mamka naša dá Vás prosiť, keby ste nezabudli spomnieť v národných novinách veľké zásluhy
          nášho priateľa Koppu — on bol riaditeľom celého sprievodu, on v hojnej miere dokázal nám v
          žiaľnom postavení našom verné priateľstvo, potešoval nás, súcitil a plakal s nami, taktiež
          nášho priateľa Hodžu. Tu pripojený originál dá si prosiť mamka naša, keby ste jej ho potom
          prinavrátili.“ (Pravdepodobne išlo o nejaký posledný pozdrav, dodatočne položený na hrob;
          nepodpísaný nekrológ o Sládkovičovi vyšiel v
Národných novinách
, 3,
          1872, č. 51.)
[
913
]
Psia hviezda — Sírius (lat.)
[
914
]
nech sa stane rybou = nech mlčí (lat.)
[
915
]
„Blato“ nie v prírodnom, ale hlavne v spoločenskom význame metafory.
[
916
]
správne — Deukalion; príbeh z gréckych bájí — podľa Ovídiových
Metamorfóz
stvorenie nového ľudského pokolenia z tvrdého kamenia
          (oproti „blatu“ z predchádzajúcej poznámky) — V Bottovom fonde sa k tomuto listu viažu dva
          Dobšinského listy. Dňa 13. 5. 1872 píše na nezachovaný Bottov list okrem iného i o svojom
          diele: „Moje Úvahy o povestiach máš teda už v ruke. Akože sa Ti pozdáva? Teraz vidím, že
          som tie veci trocha do môjho teologického žľabu narazil. No ale, za jedno mne teológovi
          neprichodilo ináč, za druhé i naše obecenstvo tak zmýšľať je navyklé a tak touto cestou
          najsnadnejšie pochopí i prijme predbežne veci, ktoré svojho plného rozriešenia ešte len v
          budúcnosti dôjdu a dôjsť môžu. Petor Hostinský vo svojej
Vieronauke
narazil to ináč, trocha filozofickejšie, lenže pripoetične… Hlavné rezultáty sú síce tie
          isté i v mojich
Úvahách
, ale Petor rozoberá vec obšírnejšie i
          podrobnejšie, z daktorého ohľadu v podrobnostiach i lepšie. A potom jeho predmetom a
          žriedlom sú nielen číročisté povesti, ale napospol čo mu z bájeslovia známo. Ja som len
          cestu ukázať chcel, ako by bolo povesti spomínať a uvažovať. A tú myslím že som ukázal a
          náš svet trocha uviedol do dávnych názorov a vidín. — Teda, Andrejka nášho pochovali ste.
          My sme tu s mojou v duchu a srdci naozaj skormúcenom činili mu tú smútočnú poctu, čítajúc
          v Nár. novinách o pohrabe. Pánboh ho osláv lepšie, ako by sme ho my i mohli. Po maličkej
          chvíli — minieme sa i my.“ Dňa 3. 7. 1872 píše Bottovi zo Železného a volá ho, aby sa
          „vybral z trhu do Osady, odtiaľ cez Lúžno sem, tu by si ma našiel a ešte do týždňa
          pohoveli by sme si spolu a voda by operovala. Lacnota je tu, neslýchaná inde, kremä v
          začiatočníckych kúpeľoch“.

--- KAPITOLA 72 ---

72. Pavlovi Dobšinskému (24. III. 1873)
B. Bystrica 24/3 873
[
917
]
Môj milý koma!
Či ste všetci doma hor mocne zdraví! — Už ako je, tak je — bársi aj neviem, či je na mne
      rad písať, ale keď je to od leta tak ďaleko, nuž Ti len napíšem tú epištolu.
[
918
]
Prvá dennia otázka je tuná tak dobre ako aj u Vás: zdravia; a príma persona: ego
[
919
]
— teda Ti mám to štestia oznamovať, že som na tento čas zdravý, ale som bol pred
      desať dňami plano; bola ma asi zo dva týdne mordovala akási cholerína, a čiže haemoroidilína.
[
920
]
Medzitým nič nevykonala; mám síce, zdá sa mi, od tých čias o dakeľko menej vlasov,
      ale just len o teľko, o keľko mi viac (šedivých) pribudlo — teda „ + — = O“, q. e. d.
[
921
]
Druhá dennia otázka je (vlastne poltýdnová) tá potvora, ktorá už pred vyliahnutím sa kole,
      — alebo, až by si to mal mať za dáky bačkorovismus, nuž sa Ti radšej prirodzenejšie vyondiem:
      t. j. rohami sa rodí.
[
922
]
Či ozaj práve preto dlhší život bude mať ako každá taká pliaga? To je už von z
      otázky.
Tretia otázka dennia je ešte nezakončená, ale končiarovitá, ktorá sa Tvojho švagra dotkla.
[
923
]
Je to ešte dačo potvornejšieho ako v predešlom punkte, ktorô po termíne, vulgo po
      smrti, kole. Lenže práve preto ja myslím s celým chórom realistov, že nič po smrti nemá
      života.
Štvrtá denia otázka by bola, že ideme Sládkovičovu mohylu zakrývať; keď sa nám to podarí
      tak ju zakryť, že by sa celky nevidela, že by sme, t. j. svet a my bezpečne tvrdiť o ňom
      mohli: niet ho medzi mŕtvymi, vtedy to bude stáť za to. Ináče jedna lipka telkú mohylu neukryje.
[
924
]
Piata dennia otázka zase: divadlo. Hrať sa stroja u dolných susedov o Turícach; u horných
      už hrali, aj hrať budú — a centrum zostane ešte vše len publikumom.
[
925
]
Šiesta dennia otázka je: že som dnes tu, zytrá v Lehote a z tej progresii ľahko vyrátaš,
      kde budem do jeseni. Teda ma budeš vedieť kde hľadať: na šírom božom svete. Chcel by som síce
      aj na tom byť, čo bude vo Viedni vystavený.
[
926
]
Poznamenať mi prichodí, ak by Ti v hor udaných punktoch spomenuté príbehy už asnáď známe
      boli, aby si ich jednoducho nečítal, ale prešiel hneď
k siedmej. — Tu Ťa prof. Groszman
[
927
]
dá pýtať, že by si mu, ak máš ešte dakde na povale, IV. č. štiavnického Sokola
      poslal. Náš priemyselnícky spolok ale Ťa žiada o predania oboch ročníkov z toho Tvojho
      časopisu. To by si všetko mohol na hor spomenutého Gr. odoslať.
A tak teda prijmi odo mňa nateraz len týchto sedem chudých kráv — a pousiluj sa, aby si
      čím skôr aspoň telko, ale dobre tučných poslal naspäť. A ja dúfam (?) a hofnuju (?),
[
928
]
že keď toho roku zima všade tak levná a bezsnežná bola, že už aj Ty si tam v tej
      Chujave vykopnel. Teda: hor sa! —
Najsamprv pozdrav milosťpani kmotru a moje krsňatá, — a potom mi píš! či vieš?
S Bohom! a keď už jest riečica, ta cúď!
[
929
]
[
917
]
— Dve strany, 4°, signatúra 36 E 48.
— Na konci listu nie je podpis ani šifra: práve preto sa v LAMS dosiaľ vedie ako list
          Andreja Krnu (druhého Dobšinského kmotra) a je uložený v súbore Krnových listov. Chybu
          spravil už Ján Čajak ml.; pri odovzdávaní Dobšinského fondu tento Bottov list (podľa písma
          i obsahu jasne!) popísal ako list Andreja Krnu Dobšinskému.
[
918
]
V lete 1872 sa Dobšinský s Bottom stretol pri kúpeľnom pobyte v Železnom. Dobšinský sa
          sem chodil liečiť aj skôr — dokonca tieto „liptovské kúpele“ opísal v
Pešťbudínskych vedomostiach
, 1866, č. 63 — 64.
[
919
]
prvá osoba: ja (lat.)
[
920
]
T. j. zlatá žila.
[
921
]
skratka latinského obratu quod est donum: čo je mi darované
[
922
]
T. j. dobovo zúriaca cholera s kolikou.
[
923
]
Dobšinského švagrom bol Pavol Hečko (jeho žena Mína bola sestrou prvej Dobšinského
          manželky). Pôvodne sme mysleli, že Bottove slová sa týkajú Hečka, ktorý v roku 1873 v
Orle
uverejňoval seriál
Slovanskí básnici
a v
          ňom aj stručný náčrt o pisateľovi listu: „Ján Botto nebásnil mnoho, ale je skvelý poetický
          talent, plný citu, pravdy, života a krásnych obrazov. Keby viac písal, dohonil by nezadlho
          prvého poetu Štúrovej školy. Jeho romance a balady sú po S. Chalupkovi najpodarenejšie a v
          ohľade tomto predčil i Sládkoviča. Z jeho výtvorov najlepšia je báseň
Jánošík
,
Báj Maginhradu
, báseň na slovenskú
          kníhtlačiareň a
Piesne vojanské
. Škoda, že nemal posiaľ dostatočného
          času venovať sa prácam poetickým“ (
Orol, 4
, č. 7, s. 159). Keď sme
          zistili, že tieto Hečkove výstižné slová vyšli až v čísle s dátumom 31. 7. 1873 (teda
          štyri mesiace po dátume Bottovho listu), je zrejmé, že táto časť listu sa týka Dobšinského
          švagra po jeho druhej žene Sama Medveckého (konečne o ňom a o jeho vtedajšom vojenčení
          píše aj Dobšinský Bottovi v odpovedi na tento list).
[
924
]
Botto vtedy napísal a predniesol
Dumku pri sadení lipy
na hrobe
          Sládkovičovom 23. 4. 1873 — vyšla v
Orle, 4
, 1873, č. 3 a potom aj v
Spevoch Jána Bottu
.
[
925
]
vždy len diváctvom (lat.) — t. j. v samotnej Bystrici sa vtedy na slovenské divadlo
          nezmohli
[
926
]
narážka na viedenskú svetovú výstavu z roku 1873; Botto sa jej asi nezúčastnil
[
927
]
Ľudovít Bohdan Grossmann
(1818 — 1890) — profesor
          banskobystrického ev. gymnázia; v literatúre známy najmä ako prvý Sládkovičov životopisec
          (Orol, 1874,
Spisy básnické
1878). Botto mu venoval báseň
Na 60-ročné jubileum Ľ. G.
— vyšla v
Spevoch
1880.
[
928
]
Ťažko čitateľné, prepisované slová; hofnujem — zrejme kalk z nem. hoffen — dúfať; teda
          — dúfam, mám nádej.
[
929
]
T. j. Bottovo odporúčanie, aby sa Pavol Dobšinský venoval kritickej činnosti. — V
          Bottovom fonde sa zachovala Dobšinského odpoveď zo 4. 4. 1873. Píše mu o svojich
          drienčanských trampotách, ako bola aj smrť jeho tretieho, najmladšieho syna. „I my teda
          mohylu Brankovu zakrývame a ľutujeme, že nevzrástol z neho Sládkovič. Vzrastie druhý
          dakedy zas v druhom novom pokolení… I pozdravuje Ťa teda kmotra Tvoja takto: že si šelma,
          trebárs si aj statočný človek a pekne píšeš. A že či sa ozaj ešte neoženíš? — Merajže teda
          a nameraj! My tkáme a natkáme a utkáme i derieme — šaty a unúvame — chlieb. A keby sme
          mali, čo nemáme, bolo by inak.“

--- KAPITOLA 73 ---

73. Pavlovi Dobšinskému (17. VI. 1874)
[
930
]
Kmotre Pavle!
Už ani neviem, či si Ty mne, a či som ja Tebe bol odpoveď dlžen. Ale už ako je, tak je, už
      Ti len píšem. Chcel som Ti to už dávno, dávno urobiť, ale keď to moje okolnosti boli ani sem
      ani ta, tak som Ti nevedel čo, jako písať. Teraz už aspoň to viem, že som znikä
[
931
]
— a zostanem len tu, kým sa mi dač netrafí. Komorské práce som si ešte v jäseni
      dokončil a oddal. Nových vätších prác už niet,
[
932
]
len dáke škvarky, jedna tu, druhá tam — tak do tých sa mi lapať ani nechcelo. A to
      tým viac, že ma Turčania boli na koňa posadili, že mi na jedno 5 rokov práce u Pronajovcov
      atd. vykonajú. Bol som v pojednávaní celú jar s Melferberom fiškálom,
[
933
]
ktorý ma viac ráz ubezpečoval, že sa poslané moje výminky už od jednotlivých pánov
      prijaté, len pro forma sa ešte uzavretie vraj compossesoratu dočkať má. Tak som čakal až do
      Mája, a tu mi potom na netrpelivô moje dotieranie raz odpíše, že je všetko fuč; lebo vraj že
      oni radšej „derék magyaremberovi“
[
934
]
o 1/8 dajú viac, a v skutku aj tak práce druhému oddali. (Nach sa ich zdraví len
      dočkajú!) A ja som zostal, podporovaný priateľom, na ľade. Teraz nerobím nič. Čítam najnovšie
      plody prírodoskúmateľské a philosofie naturalistov; robím staviteľské štúdia a plány na
      kaštiele pre breznianske potkany, vulgo kanalizáciu Venezie, Burgundie, Sicílie a Sardínie — breznianskej.
[
935
]
Čosi mám aj na Mýte robiť podjeseň. Z tohto obrazu mojich okolností myslím, že Ti
      dosť zretedlne do očí padá pohodlný „bade saison“
[
936
]
z mojej stránky. Keď by to Tvoje okolnosti dovoľovali tiež, tak by som mal ten
      plán, aby sme sa vybrali ešte aspoň raz na tie liptovské vrchy do Železného na pár týdňov.
[
937
]
A plán ten previesť nie len horeudané pohnútky a priori, ale aj iné a posteriori
      mi dotušujú. — Tak teda, keď si chlap, zverbuj sa a poď! Už či ešte tohto mesiaca, či na
      druhý, všejedno, len poď! — Však si si zarobil pri Sborníku na krpce.
[
938
]
— Odpíš mi, ako sa Ti ten plán popáči a hajde! —
S Bohom, do videnia! Uprimnô pozdravenie pani kmotre a celej rodine. —
V B Bystrici 17. Juna 874
Tvoj J Botto
P. p. Keď budeš prosiť o dišpensáciu,
[
939
]
prilož ta aj moju pokornú prosbu. — Na zdar! A Cenerovcov by si tiež mohol sverbovať.
[
940
]
Pozdrav ich.
[
941
]
[
930
]
— Dve strany, 4°, signatúra 36 D 14.
[
931
]
T. j. nič (nárečovo).
[
932
]
Vo variach LAMS, signatúra V 201 sa našiel list od nezisteného zememerača českého
          pôvodu zo Štiavnice 6. 3. 1874 s podpisom Antonín — adresáta sme identifikovali ako Jána
          Bottu a tu ide o odpoveď na nezachovaný Bottov list. Podľa toho sa Botto zaujímal o
          vyhliadky práce v rámci štátnej služby — meranie Turca. Bottovi v liste odporúča podať
          žiadosť do Pešti, kde je hlavné riaditeľstvo tejto operácie (merala sa vtedy Oravská a
          Trenčianska župa, Liptovská už bola ukončená). Úsilie o štátnu službu sa však ani tentoraz
          pri Bottovi neskončilo priaznivo.
[
933
]
Žigmund Melfelber
(1843 — 1901) — advokát v Martine
[
934
]
statočnému maďarskému občanovi (maď.)
[
935
]
dobové, ironizujúce názvy častí Brezna
[
936
]
kúpeľná sezóna (franc.)
[
937
]
Botto spomína na spoločný pobyt v Železnom roku 1872; porovnaj aj Dobšinského odpoveď
          z 26. 6. 1874 (úryvok nižšie).
[
938
]
Botto má na mysli druhý zväzok matičného
Sborníka slovenských národných
            piesní, povestí, prísloví, porekadiel, hádok, hier, obyčajov a povier
—
          Dobšinský bol jeho redaktorom; zborník ostal nedokončený pre zlikvidovanie vydavateľa —
          Matice slovenskej v Martine roku 1875.
[
939
]
oslobodenie, uvoľnenie (lat.)
[
940
]
T. j. aby Pavel Czéner išiel s nimi na výlet.
[
941
]
Tu zaraďujeme ako časove najbližší údaj z listu Daniela Kopu (1837 — 1920),
          radvanského učiteľa, ktorý písal Jánovi Bottovi 20. 4. 1874: „Na prijdúci štvrtok, v deň
          to pamiatky pohrebu ako i sadenia lipy máme o 7 večer zaspievať nad hrobom Sládkovičovým,
          čo keď Vám v známosť týmto cieľom uvádzam, by ste v tenže večer, ak Vám možno bude, tiež
          dolu zísť nesťažovali si; spolu prosím Vás, by ste nám, ak dostihnete cez zajtrajšok
          zložili 2 veršíky textu k tej melódii U prúdu valných a 1 veršík k tej Dobrú noc, má milá,
          dobrú noc“ (23 A 28). Nevieme, či Botto vyhovel tejto žiadosti: v jeho fonde sa texty
          nenašli.
— Bottov list publikoval Ján Čajak v časopise
Bratislava
, 1,
          1927, s. 539.
— V Bottovom fonde sa po tomto poslednom Bottovom liste Dobšinskému zachovali tri
          Dobšinským písané archívne jednotky. Na korešpondenčnej karte z 23. 6. 1874 mu gratuluje z
          Rimavskej Soboty k meninám. V liste z 26. 6. 1874 ho volá do Gemera, lebo pre nedostatok
          peňazí sa teraz nemôže vybrať ani do Železného, iba ku svokrovcom do Slatiny. Na
          korešpondenčnej karte z 1. 7. 1874 mu spresňuje pobyt v Slatine — „bude to aspoň porisko
          zo sekery, keď niet dudkov do Železného“.

--- KAPITOLA 74 ---

74. Notárovi Zvol. Ľupče D. Kissovi (X. 1874)
[
942
]
Urodzený Pane!
V záležitosti Lupča-Podkonickej novo robiť sa majúcej cesty, cteným dopisom p. notára
      mestského pod. č. 621 vyzvaný, mám česť týmto sl. mag. mestečka Lupče úctyplne v známosť
      uvodiť, že by som plán na hor spomínanú cestu, ako aj snáď potrebný (predpočet) rozvrh
      nákladov (Sostenüberschlag) čo (ktorý) by sa ešte tej jeseni (vyhotoviť mohol) ešte vyhotoviť
      sa majúci — prevzať mohol. K ďalšiemu o tom domluvení sa z mojej stránky som hotový budúceho
      týdňa bárs ktorý deň sa dostaviť. Sl. magistrát nech ráči termín ustanoviť a príležitosť
      poslať.
***
Cteným dopisom Vaším pod č. 621 v mene zastupiteľstva mesta Zvol. Lupča na mňa znejúcim v
      záležitosti novo staväť sa majúcej premávnej cesty Lupča — Podkonickej vyzvaný, či by som sem
      poťažné mernícke predpráce: plán a hádam aj rozvrh (rozpočet) nákladkov a to ešte tej jeseni
      vyhotoviť nepodujal? mám česť týmto v známosť uvodiť, že áno, som hotový (bárskedy) (dúvere)
      tejto žiadosti sl. mesta Lupči čím najochotnejšie sodpovedať. —
K ďalšiemu o tom (dopravení) domluvení sa nech ráči sl. zastupiteľstvo termín určiť a
      príležitosť poslať. Ja z mojej stránky budúceho tydňa bárskerý deň som hotový dostaviť sa.
[
942
]
— Jedna strana, 4°, signatúra 23 A 62.
— Ide vlastne o koncept Bottovej odpovede (v dvoch variantoch) na ponuku vymerať cestu
          z Ľupče do Podkoníc; dátum na liste nie je zapísaný, datujeme podľa vyzvania zo Zvolenskej
          (dnešnej Slovenskej) Ľupče; Bottov koncept je zapísaný na rube tohto listu, ktorý pre
          dôležitosť faktov uverejňujeme in extenso ďalej.
— Botto už v liste 73 spomína, že na rok 1874 nemá vo výhľade nejaké väčšie práce, ale
          len také odrobinky, ako je aj táto záležitosť.
— Ináč Botto v tomto ľupčianisko-podkonickom okolí robil už skôr v rokoch 1869 — 1870
          komasáciu urbariálneho chotára. O tom sa zmieňuje aj autor historicko-národopisnej
          monografie s názvom
Podkonice
Andrej Gregorčok
— Igovän (Martin 1977, s. 29); ale o Bottovom vymeriavaní novej ľupčiansko-podkonickej
          cesty autor monografie nepíše.
— List Tupčianskeho notára D. Kissa má toto znenie:
Č. 621/874
Od notára a fiškála mestečka Zvol. Lupča
Jeho urodzenosti Pánu J. Botto ingenieur
v B. Bystrici
Zastupiteľský sbor mestečka Zvol. Lupča uzavrel ešte tejto jeseni exequovania
          vlanajšího roku donesenej determinatii, že sa na mesto v Lupči do Podkonicz vedúcej cele
          porúchanej cesty, jednu novú cestu ťahať, resp. budovať, a upravila mňa, Vašu urodzenosť,
          na mestskie kelčike sa stať majúco vypracovania plánu na cestu túto úradne požiadať. —
Úctivo tehdy vyzývam Urodzenosť Vašu v páde prijania záležitosti tejto čím skôr k nám
          do Lupči prísť, mňa ale o prijdení aspoň dvôma dnima pred upovedomiť, aby som toto výboru
          patričnému sdeliť mohol.
V Zvol. Lupči dňa 9 Octobra 1874
D Kiss, notár a fiškál

--- KAPITOLA 75 ---

75. Mešťanostovi Zvolenskej Ľupče (XII. 1874)
[
943
]
Vysoko urodzený pane, pane mešťanosta!
O záležitosti od dňa 20 Nov. b. r. Vašnosťou (mi naloženej) poverený mám česť Vám
      nasledujúcu — nie práve potešiteľnú — správu podať.
Aviso na instrumenty na Zvolenskej stanici ležiace som 22-ho Novembra tunajšej „Spediteur
      a comissioner“ firme Pavlovič, s tým sľubom od neho, tomuto oddal, že jich sem za tri dni iste
      dostane. Na 4-tý deň, keď som ich nedostal, som mu prísne dohováral, že čo je to, čo to za
      poriadok? On sa mi ukázaným z pošty recepisom očisťoval, že on za to nemôže, že zásylka na čas
      nedochodí. — Naručil som mu teda opätovne, aby si na tom záležať dal, bo že tým jeho kredit
      najvätšmi trpí. (Sľúbil) Tak som čakal darmo, aj čakal až do 30-ho Nov (do nedele). Tu ale som
      mu odpísal kategorične, že ak behom troch dní (od tejto záležitosti) lebo instrumenty, lebo
      aviso od nich mi naspät (mi do rúk) neodovzdá, že ho budem cestou pravoty pohľadávať. Hovoril,
      že na 14-ty deň len možno o to cestou pošty reklamovať. A ja v tej omrzelej veci si už neznám
      čo počať. Sám sa o vymenenie pokúsiť nemôžem, bo nemám aviso v rukách. Ale by sa mi za
      najprimeranejšie videlo cestou Vášho úradu na správu staničnú v Zvolene telegrafične sa
      obrátiť (že by ju sem pod tou istou alebo aj mojou adresou dopraviť dala. Peniaze 5 f. 72 mám
      u seba, ostatnie by som už doplatil.)
[
943
]
— Jedna strana, 4°, signatúra 23 B 21.
— Ide o koncept listu zapísaný na rube prvopisných verzií Bottových básní
Spievať
a
Prvý sen
.
— Adresáta nevieme menom identifikovať: list však má zrejme súvislosť s meračskými
          prácami vo Zvolenskej (dnešnej Slovenskej) Ľupči, o ktorých sa píše v liste 74.
— Datovanie: rukopis listu ani veršov nemá dátum; len v rukopisných
Sobraných spevoch
1879 Botto uviedol pri básni
Prvý
            sen
údaj: „V Banskej Bystrici 1874“; mesiac určujeme podľa zmienky v texte
          listu. Súvis s listom 74 tiež potvrdzuje možný dátum listu 75 ako začiatok decembra 1874.
— Časovo na toto miesto treba zaradiť údaj z listu Sama Šípku Jánovi Bottovi 17. 11.
          1874 z Martina (23 A 48); „Paľo Dobšinský bol tu so synom v septembri a rozumie sa, že sa
          naša rozprávka často okolo Teba mala. Spomínali sme Ťa aj po dobrom aj po zlom, lebo že
          vraj si uviaznul v tom Tvojom remesle a na vzlet duševný pozabúdaš, hrešíš proti bohu a
          svetu. Ináč gratulujem Ti, Janík môj, ku dňu — ale som zabudnul, vidí sa mi, že ku 30.
          septembru. Čítalo sa to v čas početnejšieho nášho zhromaždenia u Balku, kde sme sa, k úcte
          jedného c. kr. oberlajtinanta Srba boli zhromaždili a urobilo to na nás znamenitý dojem.“
          Šípka tu má zrejme na mysli Bottovu ostrú báseň proti zrušeniu revúckeho gymnázia, ktorá
          bola publikovaná s názvom
Jim
(Spomienka na 4. sept. 1874) v Orle, 5,
          č. 9, 30. 9. 1874 (pretlačili ju ihneď aj
Národné noviny
, č. 110, 8.
          10. 1874) — v
Spevoch Jána Bottu
vyšla s doteraz uvádzaným názvom
Vrahom
. Šípkov list jasne potvrdzuje aktuálny ohlas tohto
          angažovaného Bottovho básnického výkriku.

--- KAPITOLA 76 ---

76. Pavlovi Mudroňovi (31. VIII. 1875)
[
944
]
Milý Priateľu!
Toho týdna myslím predbežný priezor v chotáre blatnickom previesť. Na nedeľu by sa už
      mohlo dáko uzavretie strany deľby urbárskeho poľa urobiť a termín potom na 21 Sept. b. r.
      vykonať by si mohol.
[
945
]
Skôr lebo pozdejšie by to ani mne, ani z druhých ohľadov obci samej nebolo tak
      príhodne. Žiadajú ťa teda občania aj ja, aby si bol taký láskavý na budúcu nedeľu k porade sa
      sem k nám nakloniť. A iste malý výlet Ti nezaškodí v Tvojom smútku,
[
946
]
ktorý s druhými mnohými spolu súcíti i
Tvoj priateľ J Botto
V Blatnici 31. Aug. 1875
[
944
]
— Jediná strana, 4°, signatúra 37 T 41.
— Na rube listu je napísaná adresa: Urodzenému pánu Pavlovi Mudroň, advokátovi v Turč.
          Sv. Martine.
[
945
]
Botto v tom čase bol znova — už koľkýkrát — pracovne v Turci: robil na delení
          urbárskeho poľa v turčianskej obci Blatnica.
[
946
]
Pavlovi Mudroňovi zomrela v máji 1875 dvojročná dcéra Ľudmila a tesne pred dátumom
          listu 22. 8. štvorročný syn Pavol ma šarlach. Porovnaj
Národné
          noviny
, 1875, č. 98, s. 3. — Bottovej práce v Blatnici sa týka list Matúša Dulu
          zo 17. 8. 1875 (23 A 13): „Kolega P. Mudroň požiadal ma, aby som poprosil Vás, či by ste
          na budúci piatok do Blatnice v známej Vám obecnej záležitosti prísť nemohli. Ak áno, ráčte
          o tom p. richtára z Blatnice uvedomiť, ktorý zas nám do Martina signalizovať bude
          rozhodnutia Vaše.“

--- KAPITOLA 77 ---

77. Viliamovi Paulinymu-Tóthovi (19. X. 1875)
[
947
]
Slavstvuj nám, slavstvuj,
syn slova:
tvoja buď sláva,
veď tvoja koruna tŕňová!
Botto
B. Bystrica 19/10 1875
[
947
]
— Jedna strana, 8°, signatúra M 81 A 7.
— Adresa na rube: Pauliny Tóth V. — T. Szt. Márton.
— Telegram na tlačive v maďarčine Távirat Beszterczeb. 318 — 1875.
— Text je napísaný cudzou rukou (poštový úradník).
— Botto poslal telegram k slávnosti tridsiateho výročia spisovateľskej činnosti
          Viliama Paulinyho-Tótha (od uverejnenia jeho básne
Hviezda
v
Orle tatranskom
, 1845, č. 7). Bottu na túto jubilejnú slávnosť
          upozornil martinský priateľ Samo Šípka v liste 12. 10. 1875. Celá akcia sa uskutočnila ako
          možný politický akt odporu proti vtedajšiemu zlikvidovaniu Matice slovenskej, ktorej
          najvýraznejším reprezentantom vo funkcii prvého podpredsedu bol Viliam Pauliny-Tóth. Ako
          raritu možno uviesť, že aj Botto sa dožil tridsaťročného jubilea spisovateľskej činnosti —
          jeho prvá publikovaná báseň
Hrob
vyšla v
Orle
            tatranskom
22. 2. 1848; ale pri Bottovi sa už v roku 1878 nerobila okázalá
          slávnosť: pri Paulinyho jubileu išlo vyslovene o politikum veci.
— Text telegramu je vlastne Bottovo štvorveršie, ktoré sa motivicky priraďuje do
          okruhu známych Bottových básní
K hodom Slávy
a
Orol
.
— Zaznamenať ešte treba, že Botto v nedatovanom liste asi z konca apríla 1877 dostal
          vyzvanie od Paulinyho zaťa Matúša Dulu (23 A 13), aby urýchlene napísal štvorveršie na
          náhrobný pomník Viliama Paulinyho-Tótha a jeho manželky Vilmy. Botto priamo na voľnom
          mieste Dulovho listu zaznačil dve verzie veršov náhrobného nápisu; nevieme však, či ich
          Dulovi poslal, lebo na Paulinyho pomníku (martinský Národný cintorín) nie sú žiadne verše
          realizované. Verše i list som uverejnil v zborníku
Literárny archív
1965, s. 171.

--- KAPITOLA 78 ---

78. Štefanovi Markovi Daxnerovi (I. 1878)
[
948
]
Brat môj drahý!
Začínaš s vinšom list Tvoj
[
949
]
a vinš je celky (dobrý) correctný, tak že mne neprichodí len dodať: Bože daj, Bože
      daj! — len že ako je corektný ten vinš čo do obsahu, tak je on nie čo do formy, bo úlohy mali
      byť premenené,
[
950
]
pri čom som, pravda, ja mravne vyhorel: Calcul Tvoj dobrý, akcia má právo na
      odmenu, passivita len povinnosť odmieňať. Ale čo máš čakať od pohorelca?
[
951
]
Žiadosť Tvoju
[
952
]
neprijať mi neprichodí, a predsa samej veci spomoženo nebude. Dovoľ mi, aby som Ti
      to vysvetlil.
Už v jaseni som Ti bol spomnel, že Ivana
[
953
]
domov brať i na ten pád, keď za riadneho poslucháča nebude prijatý, je
      nepraktičnosť. Prečo? preto, že ak mu qualificátia chybí, tú aj tak doma alebo u mňa si
      nenadobudne. A bez tej nemôže napred. Môj náhľad bol a je ten, že si ho mal tam nahať ako
      mimoriadneho. Keď by sa len reč nemecky a francúzsky, portom matematiky a kresleniu bol ešte
      podučil, a rok tento nebol by preň stratený, bo pri dobrých schopnosťach jeho bol by si mohol
      vyučovacie predmety v nasledovných 2 rokoch tak podeliť, že by za 3 roky i tak celý kurs bol
      dokončiť mohol, a keď by aj to nie, v známosťach by iste vyhral. — Bez študovania riadneho k
      dákemu fachu teraz prísť nemožno a študovať možno len v riadnom ústave. Ak má vôľu študovať,
      prečo si (ho) tam nenahal — ak nemá — doma si jej iste nenadobudne.
Viem čo je to, keď na vyššie ústavy príde človek nepripravený.
[
954
]
47/8-ho som to skúsil. Chyba tá, čo vtedy bola, je iste aj teraz: že v gymnásiách
      našich túto prípravu nadobudnúť si úplne nemožno. Takže prvý rok bez pokulhávania nejde. Nám
      síce sami professori hľadeli chybu túto napraviť tým, že nám riadne prednášky zaviedli k
      opetovaniu nižšej mathesy a geometrie. A predsa ten rok som takrečeno len na orientovania sa v
      odborných vedách strávil. Bol to rok síce političnými akciami pretrhnutý, ale keď by aj té
      neboli bývali — sotvy výsledok mojho študovania bol by iný býval. — A tak som musel ešte tretí
      rok aspoň do mája, kde sa rigorosa skladávali na dvúch predmetov, vynaložiť (a na rigorosa)…
[
955
]
[
948
]
— Dve strany, 8, signatúra 23 A 11.
— Bottov koncept listu je napísaný na dvoch posledných prázdnych stranách Daxnerovho
          listu z 26. 12. 1877; dátum Bottovho konceptu odpovede je podľa toho začiatok januára
          1878.
[
949
]
Daxnerov list uverejnil A. M. Húska v zborníku
Literárny archív
            10
, 1973, s. 172 (Húska tu odtlačil jedenásť Daxnerových listov Bottovi z
          rokov 1869 — 1880).
[
950
]
Botto naráža na to, že on mu mal skôr gratulovať k meninám: Daxner bol od neho starší
          a aj meno mal skôr — Štefana bolo 26. 12., Jána 27. 12.
[
951
]
Bottova sebairónia — paradoxne sa však vyplnila na adresátovi: Daxnerovská kúria v
          Tisovci neskôr zhorela. Zrejme preto sa nezachoval ani jeden Bottov list Daxnerovi (iba
          tento koncept). Okrem toho sa tu mnohé dokumenty zničili aj neskôr: svedčí o tom list
          Štefanovho synovca Sama Daxnera z Tisovca 22. 5. 1942 Jánovi V. Ormisovi — „viem zo
          skúsenosti, že mnoho cenných pamiatok použilo sa na zakrútenie bryndze na výpravu pre
          čeľaď na vrchy“ (Daxnerovský fond v LAMS).
[
952
]
Daxner v liste žiadal Bottu, aby prijal jeho syna Ivana — „k sebe quasi za učňa a dal
          mu také práce konať, pri ktorých by si spôsobnosť a známosť do jeho fachu náležajúce
          nadobudnúť a rozmnožiť mohol“.
[
953
]
Ivan Daxner
(1860 — 1935) vtedy odišiel pre neprospech z
          viedenskej polytechniky; neskôr bol správcom Tatra banky, potom tajomníkom Slovenskej ligy
          v Amerike; umrel v Tisovci.
[
954
]
Botto ďalej podáva veľmi zaujímavé reminiscencie na svoje štúdium v Pešti v roku
          1848.
[
955
]
V tejto nedokončenej podobe ostal koncept Bottovho listu. — Vtedajšie hmotné pomery
          básnika-merníka Jána Bottu už boli veľmi dobré. Martinská účastinná sporiteľňa v roku 1878
          evidovala štyri Bottove vkladné knižky s celkovou sumou 5134 zlatých (dokumenty v Bottovom
          fonde, LAMS).

--- KAPITOLA 79 ---

79. Andrejovi Trúchlemu-Sytnianskemu (14. II. 1878)
v B. Bystrici 14/2 878
[
956
]
Ctený pane môj!
Posielam Vám tu predplatok 4. zl. aj príležitostnú 12/2 878 k slávnosti 60-ročného
      jubileum
A. K.
„U Kx x ov skáču žrebce —
šelma, kto dnes spievať nechcel!“
Ej, hej! no jak? — do paroma! —
keď mi Múzy nieto doma.
(Bože ti môj premilený,
či už nikde nič bez ženy?!)
Odišla mi včera zrána
podívať sa, vraj, z Balkána:
jaký sa tam osud pradie,
či už svieti kríž v Carhrade? —
    (Kde si)
    Volám na ňu telefónom:
    „Kde si, dievča? ber sa honom!
    Piesne treba — do sta hromov:
    po drôte mi stúpaj domov!
    (Nedívaj) A nejastri sprava, zleva
    na Gurku, na Skobeleva,
[
957
]
bo tí majú mrcha oči —
    s dievčaťom sa hneď svet točí.“
Tu mi ona telefoní:
„Nemáš drôtov ani koní!“ —
Čo tu, reku — pýtať Peja,
                  (jubilantov poetický koník)
[
958
]
čo nosieva na Mateja? —
Ale kým ten s ňou docuhá,
zatiaľ bude slávnosť druhá. —
Vtom sa ozve z telefóna,
čujme! čo to spieva Ona:
    „Na Balkáne piesne hudú:
    boli časy, ešte budú! —
    Na vrchholi sniežik svitá
    a v údolí ruža skvitá.
    Ej, bože! jak krásne je to —
    hore zima, dolu leto!
    Od Adrie vietor veje,
    od Carhradu hurrá! zneje,
    na Žofii kríž sa skveje:
[
959
]
slávne časy — slávne deje!
    Šťastný človek ten, vo dvoje,
    čo v nich slávi deje svoje! —
Ach, a u nás! — — nuž — tie isté obrazy nezvadlé
svieťa jako maľovidlá v čarovnom zrkadle.
I u nás jak za Balkánom slávno hurrá! zneje:
na našom sa Hrdinovi šiesty krížik skveje:
i u nás, jak na Balkáne — hľaď v tej Jeho tvári —
jasná sa tu zima s letom teplým milo pári.
    Na temeni sniežik svitá
    a na líci ruža skvitá! —
Hojže bože! poprajže mu, popraj, bože milý!
ku krížom tým nové kríže, no i nové sily!
Nech uvidí, keď i u nás jedným pekným ránom
zavíta k nám slobodienka jako nad Balkánom,
keď i u nás právo sa raz víťazstva dobije:
pravda od dvier pôjde za stôl, krivda —
                                        do Ázie! —
B.
(Meno monografične.)
[
960
]
Slávnosť Vám opisovať nejdem, bo som do konca tam nebol — a viem len to, že bola. Z
      národnieho stanoviska to udalosť smutná i veselá. Bojovníci šedivejú; — no chvala bohu, keď
      jich činy má kto sláviť a jich aj vskutku slávi. Na zdar!
P. P. Keď nemáte dač lepšieho, uverejnite túto pesničku čím skôr. Medzitým, keď ju
      uverejníte — dobre; ale keď ju aj nie — ešte lepšie.
Váš
oddaný priateľ
J B.
[
956
]
— Tri strany, 8°, signatúra M 105 A 35.
— Text listu redaktorovi
Orla
obsahuje aj báseň venovanú Adamovi
          Kardošovi (1818 — 1889), slúžnemu a neskôr advokátovi v Banskej Bystrici. Botto sa s ním
          veľmi priatelil. Vo veršoch vtipne spojil ozveny s vtedajšou národnooslobodzovacou zrážkou
          Bulharov s Turkami na Balkáne. Trúchly uverejnil báseň v
Orle
, 9,
          1878, s. 42 — použil aj poznámky Jána Bottu zo záveru listu ako redakčný perex. Báseň s
          názvom
Na 60-ročné jubileum A. K.
vyšla neskôr aj v Bottových
Spevoch
1880. Ozdobný exemplár originálneho rukopisu tejto básne má
          vo svojom fonde vnučka Adama Kardoša (po matke) Helena Hegerová-Nováková v D. Kubíne.
          Rukopis veršov v liste a vo
Spevoch
má menšie, nerelevantné textové
          odchýlky.
[
957
]
mená ruských generálov — hrdinov balkánskych operácií
[
958
]
Vysvetlenie autora (v tlači nerealizované).
[
959
]
V tlači vvsvetľujúca úprava: na Sofii, t. j. na carihradskom chráme múdrosti i v bulharskom hlavnom meste.
[
960
]
jednopísmenne (lat.): Botto chcel byť podpísaný len skratkou „B“ (tak aj realizované v
Orle
)
— Trúchly často písal Bottovi a žiadal ho o príspevky do
Orla
.
          Zachovalo sa jeho jedenásť listov z rokov 1867 — 1876. Z posledného citujeme: „Ctený
          priateľu! Bojte sa ma! Nedám Vám ani v noci ani vo dne pokoja, kým ma nevyslyšíte!!
          Siahnite do stolíka a pošlite mi piesenku do č. 1. O. lebo bez Vašej básne nevyjde č. 1.
          ani na Vida! Nežartujte! Znáte, že som Sytniansky. S Bohom!! Váš nespokojný pokušiteľ
          Ondrej. Prievidza 5. 1. 1876.“ Na poslednej strane sa zachoval Bottov zápis ceruzou —
          zrejme prvé náčrty veršov (porovnaj ich uverejnenie pri komentároch k vydaniu jeho
Čachtickej panej
, Bratislava, 1978, s. 141).
— Časovo sem priraďujeme aj časti z memoárov Sama Medveckého
Rozpomienka na
            Sama Chalupku
(Slovenské pohľady, 1887, č 10; pretlačené v knihe S. Chalupku
Mor ho!
, 1953, s. 107 a 110). Medvecký totiž spomína, že na
          návšteve v jeseni 1879 sa u Chalupku zúčastnil aj Botto: „Ja som mal šťastie cestovať na
          druhom vozíku s naším nezabudnuteľným pevcom Bottom. Cestou, ináč málovravný, Botto sa
          stal veľmi zhovorčivým, pospomínal levočské školské časy, ako tam mládež úsilne sa
          vzdelávala; spomínal na čas revolúcie, za ktorej študoval v Pešti na technike; pripomínal,
          že základ k spisovateľskej činnosti obdržal v Levoči a ako praktikant, ako praktizujúci
          inžinier sa vždy vzdelával čítaním básnických, kultúrnohistorických diel vzdelanýah
          národov, menovite slovanských poetov, a že zvláštne štúdium venoval pri meračkáah,
          komasacionálnych trampotách, samému ľudu. Ako inžinier pracoval temer výlučne v krajoch
          Slovákmi obývaných, a div divúci, že i keď bol inžinierom pilným, svedomitým, spoľahlivým,
          i pri tomto prozaickom zamestnaní do posledného dychu zachoval si veľmi vzletnú, poetickú
          náladu… Pri tejto idylickej zábave obzvlášť zaujímavý rozhovor viedol Samo Chalupka s
          Jánom Bottom o prostonárodnom a ľudovom básnictve, pointujúc vše jeden, vše druhý významné
          odtienky jedného i druhého básnenia, predstavovali sa nám tu ako výteční reprezentanti
          obidvoch smerov.“
— Na toto miesto komentárov zaraďujeme aj údaj o poslednom zachovanom liste
          Dobšinského Bottovi zo 6. 12. 1879. Ide o odpoveď na Bottov list, ktorý sa v Dobšinského
          fonde už nenašiel. Je to škoda o to väčšia, že mu Botto podľa Dobšinského odpovede písal o
          príprave svojich Spevov do tlače po iniciatívnom prvom návrhu Rudolfa Pokorného. V liste
          mu Dobšinský sľubuje poslať tabak a píše o sebe. „Kedy stačím, píšem ďalej Povesti a
          čakám, či dač bude z toho nášho odberateľstva, abych potom písal ďalej, kým para postačí.
          Boli sme nedávno v Sirku, kde sme si Ťa spomínali. Môj otec ešte len teraz chlapí sa na
          svoj 83. rok; ač neviem, ako teraz preskakuje vršok do Turčoka. Na koho si len pomyslíš,
          každý Ti je teraz zdravý tu okolo; to robí bieda a nedostatok, že sú ľudia zdravší. Nuž
          dobre sa už len maj a spomeň, že máš a môžeš dakedy aj písať. A s tlačou básní Tvojich
          akože si?“

--- KAPITOLA 80 ---

80. Rudolfovi Pokornému (19. I. 1880)
V Banskej Bystrici 19/1 880
[
961
]
Ctený Pane Priateľu!
Odpusťte, že som Vám na ctený dopis Váš z predešlej jeseni až dosiaľ neodpovedal.
[
962
]
Nerozhodnosť moja strany uverejnenia „sobraných spevov“ mojich bola toho hlavnou
      príčinou. Teraz ale, keď mi šlechetná podujímavosť Vaša tak jasné a skvelé „kde, čo, ak?“
      predkladá: nemožno mi tenže návrh Váš v úplnosti neprijať; a to tým viac, že i krúžok
      priateľov mojich s odobrením privítal tento nový podnik Váš, ktorý, dá Boh, želaným zdarom
      korunovaný bude. Skrze takéto obapolné spoznávanie sa na poli národnej spisby, koristiť budeme
      i my i Vy. „Síly sjednotené delají!“ — a vzájemnosť stane sa skutkom.
Usrozumený som s návrhom Vaším vo všetkom, i o honoráre, i o tlačbe v Turč. Sv. Martine,
      jestli Vám to práve závadno nebude; len strany životopisu by som mal malé poznamenanie. Som
      toho totiž náhľadu, že sú životopisy pôvodcov len k dielam fenomenálnym a zavŕšeným potrebné —
      a tak v prítomnom páde životopis i vystať môže. Formát vydania by som si prial taký, jaký ste
      pri Vašich pekných spevoch „Pod českým nebem“ upotrebili — z ktorých jedným výtiskom ste i mňa
      boli obdarovali, za čo Vám budíž úprimná moja vďaka! Rukopis „Sbierky“ úplnej Vám hneď poslať
      môžem ako bude odpísaný, najdiaľ s 1-vým Februárom.
[
963
]
Dotýčne „vyšetrovania“ tunajšieho len to som sa dozvedel, že dajedne čísla Slov. listov na
      adr. p. prof. Klemensa
[
964
]
poslané akousi náhodou do rúk Direktora sa dostali, v ktorých práve on, Grünvald
[
965
]
a Ipolyi
[
966
]
v jednom dopise z B. Bystrice napadnutí boli. Direktor vraj, ale celky súkromne,
      p. proffessora z dopisovania upodozrieval a za zle mu to mal, — medzitým článok otázny
      chladnokrevnejšie prezrúc, presvedčil sa z neverne udaných tu okolností a dejov, že tenže
      konečne ani z tadeto písaný byť nemohol. A tak vlastne ani p. Klemens ani kto iný
      „vyšetrovaný“ nebol.
Zo spomenutých v liste Vašom pánov Vás všetci úctive pozdravujú, krem tých aj Turzo
[
967
]
a Šujanský.
[
968
]
Tento posledný Vás aj prácami svojimi podporovať sľubuje.
S tým Vám v novom roku mnoho zdaru prajúc som
Váš oddaný ctiteľ a priateľ J Botto
[
961
]
— Originál listu v LA PNP v Prahe, pozostalosť R. Pokorného. Odpis vidovaný J.
          Martákom v LAMS, signatúra 29 I 7, dve strany, 4°.
[
962
]
Botto odpovedá Pokornému súčasne na jeho dva listy. Rudolf Pokorný (18. 4. 1853 — 19.
          9. 1887), český spisovateľ a redaktor, v tom čase bol obecným úradníkom na pražskom
          Žižkove. Od roku 1876 redigoval satirický časopis
Paleček
. Vydal
          desať kníh veršov. Bol priekopníkom vtedajších snáh o česko-slovenskú vzájomnosť; najmä
          jeho zásluhou sa v Prahe začala realizovať Knihovňa česko-slovenská, ktorej prvým zväzkom
          sa stali práve Bottove
Spevy
. Pokorný neskôr vlastným nákladom vydal
          veľmi významné, faktograficky jedinečné dielo
Z potoulek po Slovensku
vo dvoch zväzkoch 1884, 1885.
[
963
]
Botto skutočne 1. 2. 1880 posiela rukopis
Spevov
do Prahy.
[
964
]
Jozef Božetech Klemens
(1817 — 1883) bol vtedy profesorom
          kreslenia na Gymnáziu v Banskej Bystrici.
[
965
]
Béla Grunwald
(1839 — 1886) — podžupan Zvolenskej stolice, známy
          z útokov na Maticu slovenskú na stránkach svojho tlačového plátku
Svornosť
(dobovo nazývaný Srsť)
[
966
]
Arnold Stummer-Ipolyi
(1806 — 1886) — nástupca Moysesa na
          biskupskom stolci banskobystrickom, známy maďarizátor
[
967
]
Ľudovít Turzo-Nosický
(1827 — 1896) — banskobystrický advokát,
          priateľ Jána Bottu a Sama Chalupku
[
968
]
František Šujanský (1832 — 1907) — vtedy katolícky kňaz v Radvani (priateľ Andreja
          Sládkoviča), neskôr od roku 1881 farár v Selciach, plodný etnograf
— Akcie so založením a činnosťou Knihovny československé sa popri Pokornom iniciatívne
          zúčastnil aj básnik Adolf Heyduk (1835 — 1923), ktorý najmä zbierkou básní
Cymbál a husle
vyoral hlbokú brázdu v česko-slovenských vzťahoch
          (za ňu mu Vajanský venoval svoju prelomovú knihu poézie
Tatry a
          more
).
— Prvé dva odseky Bottovho listu publikoval Ján Marták v poznámkach k Bottovmu
Súbornému dielu
, s. 509 (tu treba opraviť chybný dátum listu — nie
          9. 1. 1880 — ale 19. 1. 1880).
— V Bottovom fonde v LAMS sa zachovali listy od Rudolfa Pokorného (jedenásť jednotiek,
          signatúra 23 A 41). Listy sme uverejnili osobitne ako prílohu štúdie
Česká pomoc
            pri vydaní Bottových Spevov
1880, zborník
Literárny
            archív
16, Martin 1980, s 191 — 214. K tomuto Bottovmu listu sa viažu dva
          Pokorného listy s dátumami 5. 9. 1879 a 15. 1. 1880.

--- KAPITOLA 81 ---

81. Rudolfovi Pokornému (1. II. 1880)
B. Bystrica 1/2 880
[
969
]
Ctený Pane Priateľu!
Mám česť Vám tu pripojený rukopis 198 strán obsahujúci posielať
[
970
]
— bez životopisu. Na tento čas ráčte uverejniť len toto. Venovanie som držal tiež
      za nepotrebné, však každý kus hovorí komu patrí. Doslov takže, bo, ak p Boh dovolí, týmto
      nebude ešte koniec piesne.
[
971
]
Na konci som pripojil aj poznamy naskelko som stihol, ak by ešte čo to bolo nadba, ráčte
      ma uvedomiť.
Neznáme slová najlepšie bude, keď mi v sozname pošlete, — vysvetlenie k nim doložím.
Príležitostný kus III/8
[
972
]
ak by sa Vám závadným zdal, môže vystať.
S redakciou spolieham sa vo všetkom na Vás. Len druhú corectúru by som sám rád previesť.
Rukopis čiastočne by mohol hneď u mňa zostávať; ktorý by som tiež chcel mať nazpäť.
[
973
]
Pri tejto príležitosti dovolíte mi ešte upozorniť Vás na niektoré neprave užívané slov.
      slová, ktoré mi do očí padli, ako: poézie
zbojnícká
.
[
974
]
Zbojník je nie = juhoslov. hajduk, aspoň teraz užíva ono len v zlom, hanobnom
      smysle, keď to krajšie chceme povedať povieme tropicky =
hôrny chlapec
a
      poťažne poezie „o hôrnych chlapcoch“. Možno že ste sa držali Tablica, ktorý v tomto ohľade
      nebol kóšer ako to z jeho
„veršovcov“
vysvitá.
[
975
]
Tak aj
Slovač
kollectívum užíva sa len v potupnom smysle, ako chrobač
      atd; rozumie sa pod tým hromada jednotlivcov bez ducha národného. Bežne vyráža to, čo biedny
ľud slovenský
; nepoťahuje sa ale nikdy na kraj. —
Ináče keď sa viac vidíme, lepšie sa poznáme.
[
976
]
S tým Vám pri šlechetnom podujatí Vašom mnoho zdaru prajúc, som, s úprimným pozdravom i od
      všetkých Vašich priateľov
Vám oddaný ctiteľ a priateľ J Botto
[
969
]
— Dve strany, 4°, uloženie a signatúra ako list 80. Okrem toho sa v LAMS ešte nachádza
          aj Bottov koncept tohto listu, ktorý odtláčame za komentárom ďalej.
[
970
]
Bottove
Spevy
kaligraficky pre toto vydanie prepísal Andrej Buday
          (1859 — 1907), neskôr úradník mincovne v Kremnici. Buday zachoval tento údaj v
Rozpomienkach
(
Slovenské pohľady
, 1900, s.
          244).
[
971
]
Botto tu má na mysli práve koncipovanú a ešte neukončenú lyricko-dramatickú skladbu
Čachtická pani
.
[
972
]
Ide o báseň
K hodom Slávy
, ktorá vznikla pri príležitosti
          moskovskej slovanskej etnografickej výstavy roku 1867 a dovtedy nebola uverejnená — zrejme
          z politických dôvodov vývoja situácie po rakúsko-maďarskom vyrovnaní z toho istého roku.
          Pokorný ju v Spevoch nechal aj napriek Bottovým obavám.
[
973
]
Rukopis
Spevov
mu však Pokorný nevrátil a dodnes sa ani v
          pražských archívoch nenašiel.
[
974
]
Botto tu reaguje na Pokorného článok
Slovenská poesie zbojnícka
,
          ktorý vtedy vychádzal na pokračovanie v mesačníku
Ruch
; porovnaj o
          tom Pokorného listy Bottovi z 15. 1. a 23. 1. 1880.
[
975
]
Botto naráža zrejme na piesne od neznámych autorov
Jakub Surovec, loupežník
            oravský
a
Jánošík, liptovský loupežník
; obe uverejnil
          Bohuslav Tablic v druhom zväzku diela
Slovenští veršovci
v roku
          1809.
[
976
]
Pokorný vzal zrejme do úvahy Bottove pripomienky, ako o tom svedčí jeho štúdia s
          pozmeneným názvom
Slovenská poesie, zejména o Jánošíkovi, Ruch
, 2,
          1880, tri pokračovania.
— K tomuto Bottovmu listu sa v jeho fonde zachovali dva Pokonného listy z 23. 1. 1880
          a z 5. 2. 1880. Text Bottovho listu okrem záverečných dvoch odsekov uverejnil Ján Marták v
          poznámkach k Bottovmu
Súbornému dielu
, 1955, s. 509 — 510.
— V Bottovom fonde, signatúra 23 A 3, sa zachoval koncept tohto listu. Zapísaný je na
          prvej strane dvojlistu, druhá a tretia sú prázdne, na štvrtej je Bottov čistopis zo záveru
Smrti Jánošíka
— verše od „Hor sa! šuhaj nad šuhaja…“ až po „Nech
          je svadba nad svadbami“. Koncept listu prepisujeme (výrazy v zátvorkách sú pretreté
          samotným Bottom):
Ctený Pane Priateľu
Mám česť Vám (týmto) tu pripojeným rukopis posielať — bez po druhé žiadaného
          životopisu. Uverejnite len toto na tento čas. (Poznámky strany poriadku porobené).
          Venovanie (a doslov) som držal tiež za nepotrebné, však každý kus hovorí komu patrí.
          Doslov tiež nie, bo ak p Boh dá zdravia (kým nebude posled mienil by) týmto nebude ešte
          (koniec) piesni koniec.
(Na konci som bol ešte jednu z prvších časov…)
(Vysvetlivky podajedných slov dobre…)
Na konci naskelko som stihol som pripojil aj poznamy hlavné; ak by ešte dačo bolo
          potrebno ráčte ma uvedomiť (podobne Aj strany). Neznáme slová, najlepšie bude, keď mi
          (jích) v sozname pošlete a ja (vám) vysvetlenia k ním doložím. Príležitostný kus III. 8,
          ak by sa Vám závadným zdal, môže aj vystať.
Dovoľte mi pri tejto príležitosti…
Upozorňujem Vás ešte na dajedne (zle) neprave užívané slová slovenské ako (piesne)
          poezie
„zbojnícke“
. Zbojník sa užíva len v zlom, hanobnom smysle, to
          je nie = juhoslov. hajduk; v krajšom sa to povie tropicky: hôrnych chlapcov atd. Tak aj
          „Slovač“ collectivne sa užíva len v potupnom smysle ako súhrn jednotlivcov bez citu
          národnosti, — kpr. biedna Slovač = biedny ľud slovenský, a nie, a nikdy sa nevzťahuje na
          kraj. —

--- KAPITOLA 82 ---

82. Jaroslavovi Vlčkovi (23. II. 1880)
B. Bystrica 23/2 880
[
977
]
Ctený Pane Priateľu!
[
978
]
Potešil som sa hneď, ako mi p. Pokorný oznámil, že Vy, pane, máte byť korrektorom spevov
      mojich; — bo, znajúc jak dobrú vôľu, tak i spôsobnosť Vašu v spisbe slov, viacraz dokázanú,
      nemohol by som si v tomto ohľade ani šťastnejšieho výboru priať. Zvlášte pozorlivosť je
      hlavnou cnosťou korrektora: a táto v každom riadku listu Vášho tak skvele dosvedčuje sa. Som
      síce nie škrupulant pri zovniutorných maličkostiach, ale korrektnosť uznávam za potrebnú, už k
      vôli samému obecenstvu, — a často maličkosti zastienujú aj podstatné veci. Z tej príčiny za té
      Vaše upozornenia, bárs aj vo všetkom mi s Vami súhlasiť neprichodí, Vám len zaviazaným byť
      musím. Dovolíte mi teda na ne zkrátka odpovedať.
Acc. a genit. množ. počtu zájmena, tak ako je to pri osob. podstatných menách, má byť
      rovný, — teda
jich
abo
ích
; obe formy, i tá so
      zatvoreným, i táto s otvoreným
i
zvlášte v metrickej reči ponahať sa má,
      s použitím prvej po samo-, druhej po spoluhláske. Tak podobne i
jaký
a
aký, jako
a
ako
užívať sa môže.
Jak
by,
ako
by je na Slovensku bežnô aj v
      adversatívnom význame (niekde, ako v Trenčíne, i
lež, leč
), ale v českej
      forme než, nežli nikde. A preto by som si prial i to ponahať s jednoduchou pod hviezdičkou
      poznámkou, alebo na konci v zozname neznámych slov.
Nomin. mn. počtu pri osob. mužských má byť všade
i
; pri ostatných
      živých či neživých
y
, vynímajúc vo význame personifikačnom, kde tie
      prvšie dostanú tiež
i
. Teda v poťažných príkladoch: dvanácti
sokoli
personifikovane, —
Bieli orli
svatobníci a
sokoli
domeníci — takže. Potom prídavné i zájmena tak jako hore
      samostatné; slovies koncovky ale len pri mužsk. životných píšu sa s
i
, k.
      pr.
Hady
sa hor
zpali
, a
klesli;
        Boly
časy
boly
atd. (Chalupka síce, ktorý je znateľ, píše aj
Boli
časy
boli
).
Sloveso arb.
sa
miesto sú, nahá sa s poznámkou ako hore spomenuto.
Neochráňa, ohlása
nech len zostane; forma tá má za seba hlavné
      pravidlo a úžitok, naproti žiaden dôvod.
Svojich bratov
bolo by tiež dobre, jako aj smrť
Jánošíkova
, nad hrobom
Kollárovým
— ale to
      intímnejšie znie
mojich bratov
, — a sviatočnejšie smrť
Jánošíka
, nad
hrobom Kollára
, jako je to aj v
      bibličtine:
syn človeka
, cestou
diabla
atd. užívané.
      Vo viazanej reči zvlášte i táto druhá forma, bárs sa podobá germanizmu, obstáť môže.
[
979
]
Hore hu!
interjekcia bárs je aj krasomluva, ba práve preto — nech
      zostane s poznámkou.
Sťa, sťa by
na miesto:
jak, jako, ani,
        akoby
môže sa tiež zamiešať, kde je tých
jak
primnoho, len
      nie práve v donesených dvoch príkladoch, kde sa nahať má zatvorené
jak
.
      Stáť má teda:
jak
oltárne sviece,
jak
obetnia žiara;
      ale môže byť: a chlapci
sťa
sochy okolo oltára, atd. a viac.
Pravdu máte — že
iba
bez
h
stáť má; že chybné
za to
že som to schytil s
preto že
atd. zameniť
      má. Tiež lokál má byť
hájoch
.
Ale vari dosť už bude o tých práškoch.
[
980
]
U nás vôbec je ani nemožno ešte, ba ani neužitočno sa toľmä kefovať, kde je
      tvorenie ešte v behu, lebo by to bolo len na skazu reči našej. Nám radšej prichodí formy,
      slová, frázy krasomluvné prave shľadúvať, jak odhadzovať. Potom len, keď to bude sobrané a
      preštudované, možno bude aj sostaviť pravidlá grammatiky a syntaxy také, na ktoré sa opierať
      bude možno. Dosiaľ to máme len všetko dočasné. Od ľudu sa nám nadbä reč našu učiť, aby sme
      neprešli tak ako Maďari (keďby nie tých pár orthologov), pohrdnúc postaťou svojou, napokon
      nenašli sa v „lufte“.
[
981
]
— Prosím Vás teda úctive toto všetko mať pred očima pri correcture. Čo sa
      obsažných poznámok Vašich týče, odpusťte že jich prijať nemôžem. Pošli ony lebo z Vášho
      nedopatrenia, lebo zo zatmelosti práce mojej — a tu mi potom nič iné nepozostáva, jako mi
      vzdýchnúť si: tempus et oleum perdidi!
[
982
]
a — — alebo commentár napísať; — len že už papieru niet —
teda s Bohom!
Váš s úctou Vám oddaný priateľ J. Botto
[
977
]
— Originál listu v LA PNP v Prahe, pozostalosť Jaroslava Vlčka. Odpis vidovaný Jánom
          Martákom v LAMS, signatúra 29 I 8 (Pražákov fond), tri strany, 4.
[
978
]
Jaroslav Vlček (1860 — 1930) bol v tom čase ako kandidát profesúry poslucháčom
          pražskej univerzity. Keďže pochádzal z Banskej Bystrice, kde bol v šesťdesiatych rokoch
          jeho otec Václav profesorom gymnázia, je dosť možné, že sa s Bottom aj osobne poznal
          (naznačuje to aj Vlčkov list Bottovi).
[
979
]
Vlček mnohé z pripomienok akceptoval v texte, ale niektoré (napríklad názov Smrť
          Jánošíkova) na radu jazykovedca Martina Hattalu opravil aj proti Bottovej vôli.
[
980
]
T. j. o jazykových detailoch v textoch veršov.
[
981
]
vo vzduchu (nem.): Botto tu naráža na vývojové tendencie maďarského spisovného jazyka
          oproti hovorovej maďarčine.
[
982
]
zmárnil som čas i olej (lat.); t. j. robil som zbytočnú a márnu prácu
— V texte spomínaný Vlčkov list Bottovi z februára 1880 sa nám nepodarilo nájsť; po
          Bottovej smrti sa zrejme stratil v jeho pozostalých písomnostiach.
— Text Bottovho listu Vlčkovi (okrem úvodných a záverečných formulácií) uverejnil Ján
          Marták v
Súbornom diele
, s. 510 — 511.
— K tomuto Bottovmu listu sa zachovala Vlčkova neskoršia sumarizujúca odpoveď s
          dátumom 1. 6. 1880 (text uverejnil Ján Marták v
Súbornom diele
, s.
          512; nové pretlačenie s podrobným komentárom v prílohe našej štúdie
Česká pomoc
            pri vydaní Bottových Spevov
, zborník
Literárny archív
          16
, Martin 1980, s. 211 — 212).

--- KAPITOLA 83 ---

83. Rudolfovi Pokornému (14. III. 1880)
V B. Bystrici 14/3 880
[
983
]
Ctený Pane Priateľu!
S liutosťou mi prichodí Vám oznamovať, že na tento čas ničím novým prispieť nemôžem do
      májového časopisu Vášho,
[
984
]
pre chorľavosť a rozladenosť moju;
[
985
]
i zo sbierky,
[
986
]
nevidím, že by sa čo hodilo.
Žiadané nationale moje je nasledujúce. Som narodený na Rimave v dedinke Vyšnom Skálniku
      1829 roku. Nižšie gymn. som odbavil v Ožďaniech, vyššie v Levoči. Kurs mernícky som začal s
      osudným rokom 1848 na universite v Pešti. Po složených rigorosach 1852-ho a po odbavenej
      oblig. dva ročnej praksy obdržal som konečne 1854-ho diplom civ. merníctva.
Národné povedomie len v Levoči sa zbudilo vo mne. Vystehovalci prešporskí doniesli sem so
      sebou i nauku Štúrovu, ktorá v novozriadených ústavoch mládeže slovenskej, zvlášť pod slávnym
      správcovstvom Francisciho, zaskvela sa zorou nového života. Budilo sa všetko; a čo zbudilo sa,
      to spievalo. Medzi mnohými druhými začal som spievať aj ja. A tak od tých čias čo som
      naspieval, nádejami a žiaľmi toho nového života uchvátený, — to obsahuje sbierka táto.
[
987
]
—
Prospekty mi poslané rozpošlem.
[
988
]
Dobre by bolo bývalo síce této cestou
riadneho jednateľstva pre
        odberania slov. kníh
rozšíriť a tak aj sám spis potom rozposielať. Len že v tomto
      ohľade by ste sa mali na p. Francisciho obrátiť. Daxner menovite narádzal asi tisíc výtiskov
      do Martina ako na hlavný sklad pre celé Slovensko poslať. Či by to bolo možno, sami rozsúďte.
Prosím Vás konečne na nádejného môjho honoráru účeť mi nasledujúce láskave objednať:
1/. Palečka ročn. z 880.
2/. Osvetu ročn. d
[
989
]
3/. Mythy Vrchlického I/II sv.
4/. Arabesky vaše
[
990
]
5/. Holuba 7 let v Africe (vyšlé sv.)
[
991
]
— — — —
S tým Vás úprimne pozdravujúc aj s priateľmi som Vám
s úctou oddaný J Botto
[
983
]
— Dve strany, 4°, uloženie a signatúra ako list 80.
[
984
]
Botto reaguje na Pokorného listy, v ktorých chcel — „z uložení našeho Nerudy“ — od
          Bottu príspevok do májového čísla časopisu
Ruch
.
[
985
]
Zrejme pre túto „chorľavosť a rozladenosť“ Botto nemohol vtedy pokračovať v plánovanom
          tempe pri komponovaní skladby
Čachtická pani
(porovnaj našu štúdiu
          pri jej rekonštrukcii roku 1978).
[
986
]
T. j. zo
Spevov
, ktoré mal Pokorný v rukopise.
[
987
]
Tento životopisný náčrt použil Pokorný pri koncipovaní svojho doslovu k Bottovým
Spevom
.
[
988
]
Išlo zrejme o predplatiteľské prospekty na Bottove
Spevy
; nateraz
          sa nenašiel ani jeden exemplár prospektu.
[
989
]
Detto (to isté), t. j. ročník
Osvety
, 1880.
[
990
]
Kompletný titul publikácie je
Povídky, arabesky a drobné kresby Rudolfa
            Pokorného
. Praha 1879.
[
991
]
Išlo o vtedy vydávané dielo českého cestovateľa dr. Emila Holuba.
— Prvý odsek listu uverejnil Ján Marták v
Súbornom diele
, s. 510;
          ďalšie dva odseky použil Rudolf Pokorný pri koncipovaní „životopisnej“ časti doslovu k
Spevom
, Praha 1880, s. 225.
— K tomuto Bottovmu listu sa v jeho fonde zachovali dva listy Pokorného z 26. 2. 1880
          a 9. 3. 1880.

--- KAPITOLA 84 ---

84. Rudolfovi Pokornému (19. III. 1880)
B. Bystrica 19/3 880
[
992
]
Ctený Pane Priateľu!
Bôh pomáhaj! Tisk dobrý, aj priateľom sa všetkým páči.
[
993
]
Želali by si len formát málo zúžiť
[
994
]
a dobre by bolo vraj aj väzbu na spôsob Chalupkových Spevov
[
995
]
u Vás obstarať, bárs aj s povýšením ceny.
Srdečný pozdrav Vám od všetkých, aj neúnavnému korrektorovi.
[
996
]
S Bohom!
Váš s úctou oddaný J Botto
[
992
]
— Jedna strana, 8°, originál listu v LAMS, prír. číslo 908/62, evid. číslo 1780; list
          bol akvirovaný z pražského antikvariátu; dolu na ňom je zápis cudzou rukou pri predaji:
          „Jan Botto, slavný spis, slovenský.“
[
993
]
Botto reaguje na poslané prvé dva hárky
Spevov
— tento lístok je
          vlastne sprievodný pri návrate skorigovaných hárkov.
[
994
]
Pozri list Pokorného z 29. 3. 1880 — išlo vlastne len o neorezaný papier na prvú
          sadzbu.
[
995
]
Spevy Sama Chalúpku vyšli v roka 1868; ale aj z Bottových
Spevov
vyšlo viacej exemplárov vo vkusnej väzbe až z Lipska (porovnaj Pokorného list z 29. 3.
          1880).
[
996
]
Korektorom
Spevov
bol Jaroslav Vlček.
— Najbližší Bottov list Pokornému je až z konca roku 1880 — medzitým však vyšla tlačou
          jeho jediná kniha. Autentické Bottove názory o tom sa nezachovali — v jeho fonde sú z toho
          času len štyri listy od Pokorného. Na tomto mieste sa však žiada uviesť aspoň pár slov o
          ohlase vydania Spevov. Vajánskeho obšírna kritika vydania
Spevov
vyšla v
Národných novinách
v piatich pokračovaniach v číslach 59 — 63
          v dňoch 22. 5. — 1. 6. 1880. Vajanský zo
Spevov
vyzdvihol najmä básne
          s alegorickým podtextom „slovenského národného vzkriesenia“ a básne národnobuditeľské
            (
Znamä
v pozitívnom zmysle porovnáva s Chomjakovom, báseň
Vrahom
považuje za „najdokonalejší slovenský plod eticko-národnej
          poézie“). O
Smrti Jánošíkovej
píše len v poslednom pokračovaní článku
          s miernou výčitkou „ovanutia smrti hneď na začiatku poémy“ a s výstižným konštatovaním, že
          „bottovský Jánošík zablúdil na pole lyriky a miesto činov vidíme monológy, výlevy a
          reflexie, ktoré pristanú skôr ústam neskoršieho povedomého milovníka svojho ľudu“. Ale
          celkové Vajanského posúdenie Bottovej knihy je veľmi kladné — „ako mohli byť Slováci
          dosiaľ bez nej?“.
Bottove
Spevy
boli prijaté v slovenskej i českej tlači žičlivo,
          okrem niektorých výnimiek (v moravskom časopise
Pozor
z Olomouca a vo
Včele české
). Na obe tieto recenzie veľmi ostro reagoval v článku
Kritické listy
Miloslav (pseudonym Svetozára Hurbana): „Ja by som
          prial Čechom tucet takých poetov jako je Botto, a jestli nás títo moderní titani dráždiť
          budú, vyjdeme si raz na niektoré veličiny českého Parnasu, že v nich hegne jako v starých
          hodinách“ (Orol, 1880, č. 6, s. 185).
Pokorný píše v listoch Bottovi aj o tom, že v Martine k celému podujatiu s vydaním
Spevov
v rámci edície Knihovňa československá sa správajú dosť
          chladne, najmä Francisci (vtedy šéf Kníhtlačiarskeho úč. spolku). Francisci síce na
          korešpondenčnej karte z 31. 5. 1880 Bottovi napísal: „Gratulujem srdečne k vydaniu Vašich
          Spevov“, ale na celý Pokorného podnik reagoval odmietavo — v LA PNP v Prahe sa zachovali
          Francisciho listy Pokornému z 29. 2. a 3. 3. 1880 ako aj v Pokorného odpise Francisciho
          list J. M. Hurbanovi zo 6. 9. 1880. Neinformovaný Hviezdoslav preto píše Jozefovi
          Škultétymu 12. 5. 1880: „Pokorný sa sťažoval, že Martinci jeho podnik neveľmi hodlajú
          podporovať. Jak to? Teda bez zbierky napr. Bottových básní by sme mali ešte jednu večnosť
          živoriť?“
Ján Marták v poznámkach k
Súbornému dielu
Jána Bottu 1955, s. 508
          — 509 zhŕňa problematiku tohto napätia do slov: „Knihovňa československá mala mať dvojaký
          cieľ: pri obmedzených možnostiach vydavateľskej činnosti na Slovensku pomôcť slovenskej
          literatúre a súčasne zblížiť Čechov a Slovákov. Beletria mala v tejto edícii vychodiť po
          slovensky, vedecká a náučná literatúra po česky. Bola to stredná cesta na vzájomné
          dorozumenie a poznávanie, ale súčasne predpokladala aj jednotný národ československý, čím
          najmä po účinkovaní Matice slovenskej bol podnik vopred odsúdený na neúspech.“
O programe podujatia sa zmieňuje R. Pokorný v liste Bottovi 6. 4. 1880 slovami:
          „Dokončil jsem úvahu o literární jednotě československé ve smyslu naší bibliotéky
          československé i odtisknu ji nejspíše v Květech aněbo osobě!“ Pokorného práca vyšla
          samostatne s názvom
Literární shoda československá
v Prahe 1880.
          Podobne sa o tom zmieňuje aj Jaroslav Vlček v závere listu Bottovi 1. 6. 1880 — „zblíženie
          trvalé, skutočné zblíženie sa dvoch rodných bratov k jedinému šíku, v jeden mocný národ
          československý“.
V týchto intenciách vyšli Bottove Spevy, Praha 1880. 235 s. ako I. zväzok Knihovny
          československé so slovenským textom veršov, ale s českým komentárom. Druhým zväzkom edície
          bol spis Jaroslava Vlčka
Literatura na Slovensku, její vznik, rozvoj, význam a
            úspěchy
, Praha 1881. 252 s.; text bol v češtine a aj názov bol národne
          indiferentný (neuvedený atribút — aká literatúra na Slovensku) oproti neskoršiemu
          klasickému Vlčkovmu dielu
Dejiny literatúry slovenskej
z roku 1890.
          Tretím zväzkom edície mala byť Hviezdoslavova zbierka básní
Krb a vatra (Spod
            Choča)
; ale vydanie sa už neuskutočnilo. Pokorného projekt pre malý záujem
          verejnosti, najmä slovenskej, potom celkom zanikol.
Až s odstupom času sa aj z týchto „bottovských“ dokumentov dozvedáme, o aký závažný
          problém tu išlo: po Hurbanových dvoch českých
Nitrách
(6, 1876; 7,
          1877; ôsmy ročník ostal nevydaný 1878) mala Pokorného Knihovňa československá vydávať
          knihy o Slovensku v češtine, a to aj tie, ktoré napíšu Slováci (s výnimkou poézie). Tento
          program, hraničiaci vlastne v jazykovednom dosahu s neuznaním slovenského spisovného
          jazyka, narazil na tvrdý odpor v Martine, hlavne zásluhou Franciscino. Po dlhšom zaváhaní
          sa za používanie slovenčiny aj vo vedeckých prácach pridal J. M. Hurban (v
Slovenských pohľadoch
, 1881 začal uverejňovať životopis Ľudovíta
          Štúra). Takto Pokorného akcia stroskotala už po druhom zväzku. Nebyť však Francisciho
          jednoznačného stanoviska k tomuto plánu, ktoré tlmočil najmä Hurbanovi ako poslednému
          žijúcemu z trojhviezdia kodifikátorov slovenčiny z roku 1843, bola by táto Pokorného a
          Vlčkova možno aj dobr? myslená akcia urobila pre ďalší Rozvoj slovenskej národnej kultúry
          (najmä nášho jazykového prejavu) ťažko odhadnuteľné škody. Podrobnejšie o probléme píšeme
          v štúdii
Česká pomoc pri vydaní Bottových Spevov
1880, zborník
Literárny archív 16
, Martin 1980, s. 191 — 203.
Botto sa tak so svojimi
Spevmi
dostal celkom nechtiac do centra
          národnopolitických sporov. Ale slovenská, a v tom najmä martinská verejnosť citlivo
          rozlíšila edičný čin Bottových
Spevov
a prípadné konzekvencie z neho
          v inej sfére. Vydanie
Spevov
sa pokladalo za spoločenskú udalosť a
          punc najvyššej kvality a ocenenia sa vyjadril aj primeraným spôsobom. V auguste 1880 bol
          Botto na zhromaždení Živeny v Martine slávnostne ovenčený vavrínovým vencom za svoje
          Spevy. Zaujímavý doklad o Bottovom prijatí tejto význačnej pocty národného „laureátstva“
          zanechal Rudolf Pokorný: „Otužilý životem Botto přijav vínek, slzel a pravil: Prijímam,
          ale pre svoje Slovensko, nie pre seba…“ (
Z potoulek po Slovensku I
,
          1884, s. 235).
— K tomuto Bottovmu listu sa v jeho fonde viažu štyri Pokorného listy s dátumami: 29.
          3. 1880, 6. 4. 1880, 15. 5. 1880, 4. 6. 1880. Bottove odpovede na tieto listy, hoci podľa
          textov museli existovať, sa zatiaľ nikde nepodarilo nájsť.

--- KAPITOLA 85 ---

85. Svetozárovi Hurbanovi-Vajanskému a Jozefovi Škultétymu (14. XII. 1880)
B. Bystrica 14/12 880
[
997
]
Bračekovci drahí!
[
998
]
Odpusťte, že Vám prázdny lístok posielam; ľutujem i sám dosť — ale čože robiť? darmo je! —
      mám ešte dosiaľ Katzen Jammer
[
999
]
— a tu sa forcirovať
[
1000
]
nedá. Do prvšieho čísla „Pohľadov“ teda už nič. a do budúcich
[
1001
]
— ako p. Boh dá; — nebudem Vám nič sľubovať, že by som zase takto nepochodil.
      Ostatne pri tomto celom malére aspoň ma to presvedčenie potešuje, že tým časopis Váš, ktorý je
      v dobrých rukách, ani ako mak neutrpí. A tak s Bohom! pravou nohou napred! —
Šťastlivý nový rok nám všetkým!
Tu pripojená päťka ako predplatok za „Pohľady“.
Váš oddaný ctiteľ a priateľ J Botto
[
997
]
— Jedna strana, 8°, originál listu v LAMS, prír. číslo 1119/66, evid. číslo 1919. List
          je doteraz mylne zaradený medzi listami Júliusa Bottu (pre skratku krstného mena „J.“:
          jednoznačne však ide o Jána Bottu).
[
998
]
Svetozár Hurban-Vajanský a Jozef Škultéty vtedy pripravovali prvé číslo nového
          mesačníka
Slovenské pohľady
. V prvom ročníku 1881 boli obaja uvedení
          ako redaktori, od roku 1882 do roku 1889 ich redigoval Vajanský sám; Botto tu reaguje na
          ich vyzvanie o príspevok do SP (ich vyzvanie sa nezachovalo).
[
999
]
mačací žiaľ (nem.) — hlavybôľ, „kocovina“; Botto zrejme naráža na situáciu po vydaní
Spevov
(porovnaj komentár k listu 84). Môže však ísť aj o
          komplikácie v súvislosti so zhoršením jeho zdravotného stavu. A či je to už začiatok
          osobných príkorí, ktoré Bottovi uštedrili vtedajší bystrickí maďaróni za jeho pomoc pri
          vzdelávaní slovenskej mládeže? V liste najmladšieho syna Viliama Paulinyho-Tótha Ľudovíta
          z Banskej Bystrice 19. 10. 1880 svojmu švagrovi Matúšovi Dulovi čítame: „My sme si
          založili tuná slovenskí študenti ev. gymnázia slovenský Spolok, ku ktorému nám pomáhajú
          páni niektorí, pán Hodža, ev. farár v Radvani, pán Hanzlík, pán profesor Kmeť a pán
          inženýr Botto nám možno na zimu požičia izby, do ktorej sa schodiť budeme, tam budeme
          čítať noviny a iné slovenské spisy, rečniť, práce donášať atď. V tom spolku nás je 14“
          (Fond Matúša Dulu, Štátny ústredný archív SSR, Bratislava).
[
1000
]
napomáhať, podporovať (lat.)
[
1001
]
Za života neuverejnil Botto v
Slovenských pohľadoch
nič, jedine
          po jeho smrti tu vyšlo viacej jeho básní z pozostalých rukopisov v prepise Pavla
          Dobšinského.

--- KAPITOLA 86 ---

86. Rudolfovi Pokornému (XII. 1880)
[
1002
]
Milý Priateľu!
(Nový rok)
[
1003
]
Starý rok sa ku koncu blíži — prosil by Vás tedy s úctou o naše účty, tak s Vami,
      jako i so ctenou firmou Slávik a Borový, že by som si dľa toho nové objednávky (mohol)
      pristrojiť mohol.
Na účet honoráru za vydané „Spevy“ moje (hádam 224)
[
1004
]
som prijal v hotovosti na p. Francisciho mi poslaných 100.—, knihy (prvšou)
      zásielkou od 29/3 880 a pozdejšie:
Vrchlický I. II zl 3.—
Pokorný Povídky zl 1.20
Paleček roč. VII. viazaný zl 6.—
Holub 1 — 12. soš. zl 3.60
Krejčí Geológie zl 11.90
Homer Ilias seš. I. zl 2.—
Pokorný Shoda česko slov. 10 3.50
Časopisy: Ruch na 880 zl. 4.40
Paleček 880 5.80
Osveta 880 6.60 NB 9. č. mi nedošlo.
Spolu — 48.00
Objednávam:
Českoslov. knihov. českoslov. sv. II. 1.20
Ilias. seš. II. 1.40
Paleček na 881 5.80
Osvetu na 881 6.60
(Ruch na 881)
Durdík Poetika sv. III.
Holub od seš. 13 do konca
Z Kobrova Slov. Nauč. Doplnky od soš. 205 — do konca — ako aj dosky na celé dielo 10. či
      11. sv.
ak možno antiquarsky. — — —
[
1002
]
— Koncept listu v Bottovom fonde, signatúra 23 B 7, jedna strana, 4°. Čistopis listu
          sa v pozostalosti Rudolfa Pokorného nezachoval. Koncept listu nie je podpísaný menom;
          zapísaný je na druhej strane dvojlistu (na prvej strane sú zapísané koncepty Bottových
          veršov
Maccaroni nepovolanému hosťovi
; na tretej verše
Rapotajte straky, vrany
a gratulácia ku striebornej svadbe; na
          štvrtej strane koncept listu viedenskému spolku Tatran — porovnaj list 87). Datovanie
          listu je len sekundárne, podľa kontextu ide o záver decembra roku 1880. Rozhodne však
          tento koncept Botto nemohol napísať 8. 3. 1881, ako sa ho pokúsil datovať Cyril Kraus v
          štúdii, ktorá vyšla v
Obzore Gemera
, 1979, č. 1, s. 10. Prezrádza to
          aj Pokorného odpoveď na tento Bottov list s dátumom 13. 1. 1881.
[
1003
]
Všetky výrazy v zátvorkách sú v koncepte pretreté.
[
1004
]
Honorár 224 zlatých za
Spevy
si Botto vypočítal z nakladateľskej
          zmluvy (nezachovala sa). Pokorný ho však v liste 15. 1. 1880 informoval, že dostane za
          hárok šestnásť zlatých — súčasná Kobrova Národní bibliotéka platila len asi šesť zlatých.
          Cena jedného brožovaného exemplára
Spevov
bola jeden zlatý a tridsať
          grajciarov. Náklad
Spevov
nevieme presne určiť — podľa Pokorného
          listov malo byť 200 exemplárov viazaných v Lipsku, 1000 malo ísť do Martina — t. j. vyšlo
          asi 1200 exemplárov. Botto si podľa tohto listu vyberal ďalšiu časť honoráru objednávaním
          kníh a časopisov z pražských vydavateľstiev.
— V Bottovom fonde sa zachovala odpoveď na koncept Bottovho listu — Pokorného list z
          13. 1. 1881.
— Záverečný akord Pokorného stykov s Bottom je telegram; zachoval sa v Pokorného fonde
          v LA PNP v Prahe a poslal ho Andrej Halaša z Martina 28. 4. 1881 so stručným textom: „Dnes
          zomrel Botto. Halaša“

--- KAPITOLA 87 ---

87. Tatranu vo Viedni (31. 1. 1881)
[
1005
]
Vysokoctené predsedníctvo
Sl. Slov. akademického spolku „Tatrana“
[
1006
]
vo Viedni
(Cítim sa byť nadmieru pocteným vyznačením)
[
1007
]
vymenovaním chatrnej osobnosti mojej za čestného člena (čestným členovstvom Sl.
      Slovenského) Spolku Vášho.
Spolku mládeže (tak) oduševnenej za národ svoj, ktorá v metropole mnohoplemennej dústojne
      dvíha i náš prápor…
… ktorá i pri jej ťažkých trudovinách vedy nezabúda na národ svoj, ktorá z metropoly
      mnohoplemennej v kole cudzích i slovanských druhov svojich dústojne dvíha i slov. prápor náš.
      (Bôh pomáhaj!)
(Dovoľte mi ešte) za túto že poctu, i za srdečné blahoželanie k meninám mojim, dovoľte mi
      vysloviť Vám úprimné moje poďakovanie.
Pán Boh pomáhaj! a daj aby Spolok tento čím diaľ to viac vernými synmi národa rozmnožovaný
      prekvital na slávu Slovenstva i Slavianstva celého. Naprej!
Som Vám v B. Bystrici 31/1. 881
s úctou oddaný brat JB
[
1005
]
— Koncept listu v Bottovom fonde, jedna strana, 4°, signatúra a zápis textu porovnaj
          podľa úvodu ku komentáru listu 86.
[
1006
]
Tatran, slovenský akademický spolok vo Viedni, poslal Bottovi diplom čestného člena
          spolu s prípisom funkcionárov spolku 24. 1. 1881; diplom sa v Bottovom fonde nezachoval,
          sprievodný prípis prepisujeme ďalej. Spolok Tatran existoval v rokoch 1870 — 1892, potom
          bol rakúskou vládou pre „protištátne politizovanie“ zrušený a splynul s novým slovenským
          literárnym spolkom Národ, ktorý tiež účinkoval vo Viedni.
[
1007
]
Všetky výrazy v zátvorkách sú v koncepte preškrtnuté (Botto už dosť ťažko zhľadúval
          adekvátne výrazy pre text).
— Nad textom konceptu listu si Botto urobil tento zápis:
„N. N. č. 130. 880. Uzavretia ak. Spolku Tatran 29. okt. V tomto čísle Národných novín
          zo 4. novembra 1880 na štvrtej strane je správa o osemnástom valnom zhromaždení Tatrana, z
          ktorej citujeme: „Z návrhov na pretras prišlých vyzdvihujeme návrh vzťahujúci sa na
          zasielanie venca na hrob nášho Andreja Sládkoviča a druhý na vymenovanie jednoho čestného
          člena, za akého bol náš obľúbený pevec Ján Botto navrhnutý…“
— V súvise s týmto viedenským spolkom slovenských akademikov hodno spomenúť, že podľa
          správy o pohrebe Jána Bottu (Národnie noviny, 3. 5. 1881) bol spodok Tatran pri Bottovej
          rakvi zastúpený čestným vencom.
— V Bottovom fonde, signatúra 23 A 67 sa zachoval list funkcionárov spolku Tatran z
          24. 1. 1881, dve strany, 8°:
Slávorodý a Vysokoučený Pane!
Slov. akad. spolok „Tatran“, vo svojej valnej hromade zo dňa 29. Okt. 1880, zvolil Vás
          Slávorodý Pane za svojho čestného člena. Aktom tým, dáva spolok náš výraz hlubokej úcty a
          vďačnosti k Vám, mužovi ktorý život, duševné sily svoje národu zasvätil, ktorý národu tomu
          pod ťažkým jarmom stonajúcemu ľúbeznými spevami potechy, nádeje, sily k duševnému boju za
          právo reči a sebaurčenia dodáva.
Čo znak, z presvedčenia toho pošlej vďačnosti, ráčte diplom čestného členovstva, —
          ktorý máme česť Vám týmto doručiť — od nás prijať.
Dovoľte, Slávorodý Pane, nám pri tejto príležitosti vysloviť — ku dňu Jána Zlatoústeho
          — i to naše želanie, by Vám Bôh dal sily k vytrvaniu v národnom Vašom pôsobení a zdržoval
          Vás i ďalej ku cti a sláve národa. —
Ostávame s hlbokou úctou
vo Viedni dňa 24 Jan. 1881
za výbor Dr. Pavlík t. č. predseda a A. Vozáry t. č. tajomník
— Ako raritu pri komentári k tomuto poslednému Bottovmu listu (ani nie po štvrťroku
          bol už básnik mŕtvy) tu uvádzame zistenie, že vo fonde iného Jána Bottu — Ivana Krásku (v
          roku 1971 sme fond získali do LAMS od jeho vdovy z Piešťan) sa nachádzala dobová
          navštívenka zo sedemdesiatych rokov minulého storočia v rozmeroch 9 × 6 cm v tejto úprave:
JÁN BOTTO
INGENIEUR
Text je vytlačený a niet pri ňom rukopisný záznam básnika: len na rube navštívenky je
          písmo jeho synovca Michala.