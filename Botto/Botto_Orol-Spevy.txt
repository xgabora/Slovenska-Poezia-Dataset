--- KAPITOLA 1 ---

Orol
[
1
]
[
2
]
Dole, orle, z výšin, dole!
Sadá slnko za topole —
slnko sadá, deň sa tratí:
kdeže budeš nocovati?!
Hej, viem ja, viem o čeľadi,
kde sa piesňou život mladí,
kde sa otcov sláva slávi,
kde sa pradie na zástavy,
kde sa kujú pravdy zbroje:
ta ma znesú krídla moje!
Dole, orle, z výšin, dole!
Už pastieri tiahnu z hole,
ukonaná junač mladá
po pažiti nocľah hľadá.
Viem ja jedľu neobťatú,
pod ňou vatru neodspatú;
pri tej vatre mládež čaká
na slniečko — na junáka.
Jej snom sláva junákova,
chlebom — živé jeho slová.
Dole, orle, z výšin, dole!
Už rataji idú z poľä;
na večer znie zvonov hrana:
už ich práca dokonaná.
Dokonaná — no semeno
v rodnú pôdu uloženo —
v rodnú pôdu, v ruky božie:
nezdusí ho tŕnie, hložie.
Prejde zima, svitne ráno:
vzíde žitko zaoranô.
Dole, orle, z výšin, dole!
Už ostáva pusté pole,
už piesenky ohlas hynie:
„Veje vietor po doline.“
Blysnú vatry po okolí
a pri vatre sbor sokolí
zahudie tú pieseň ľudu:
„Boli časy, ešte budú!“
Bo čo v svete všetko minie:
pravda naša nezahynie!
R. 1873
[
1
]
Poznámka Zlatého fondu: Báseň sa v Súbornom diele nachádza v časti Spevy 3.
[
2
]
V Banskej Bystrici 1873. Prvý raz v Orle V, 1874, str. 8, 15. februára. V oboch rukop.
          zošitoch. Verš v Spevoch:
Hej viem, viem o čeľadi,
opravujeme podľa oboch rukopisov:
Hej, viem
ja
, viem o čeľadi,
ako spravil i Škultéty vo vydaní r. 1909. V Spevoch 1880 ide zrejme o tlačovú
        chybu.