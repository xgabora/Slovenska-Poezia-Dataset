--- KAPITOLA 1 ---

Znáš-li kraj ten?
[
1
]
[
2
]
Znáš-li kraj ten — kde večný máj,
kde vavrín zelený,
kde slasťou dýcha mach i háj,
jak harfy ozveny?
Ta by ja chcel s tebou, ta ja,
do tohoto tiahnuť kraja,
do myrtových tiení!
Znáš-li kraj ten, kde hruď zeme
objali nebesá,
kde tvorstva všeliké plemä
piesňou slasti plesá?
Ta by ja chcel s tebou, ta ja,
do tohoto tiahnuť kraja,
kde slasť neminie sa!
[
1
]
Poznámka Zlatého fondu: Báseň sa v Súbornom diele nachádza v časti Z pozostalosti
          básnikovej.
[
2
]
Čitateľný Bottov rukopis. Dobšinského odpis na liste D. Uverejnený v Slov. pohľadoch
          III, 1883, str. 459.