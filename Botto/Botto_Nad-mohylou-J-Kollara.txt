--- KAPITOLA 1 ---

Nad mohylou J. Kollára
[
1
]
[
2
]
Kto to tu plače? — že, vraj, mŕtvy On!
Nie! neverte — to sú klamy.
Pravda, že na deň odzvonil už zvon,
no, zora tu, nad horami!
Kto to tu plače? — že vraj proroka
odznelo slovo — pustý dom.
Neverte, bratia — zdvihnite oka:
slovo to stalo sa telom!
Kto to tu plače? — že On nežije,
kto to tým svet i nás mámi?
Páčte len vôkol: Slovanstvo žije —
a duch Jeho medzi nami!
R. 1859
[
1
]
Poznámka Zlatého fondu: Báseň sa v Súbornom diele nachádza v časti Spevy 3.
[
2
]
Turiec 1859. V Sobraných spevoch 1873 U hrobu Kollára, 1879 Na mohyle Kollárovej s
          údajom „z r. 1859“. Uverejnená v Dobšinského Sokole I, 1860, str. 53, 5. júla pod názvom U
          hrobu Jána Kollára, ako „Ozvena na pieseň v Lipe I, 1860, str. 139“, čiže Bottu
          vyprovokovala napísať báseň s tým istým názvom báseň Emila Černého, ktorú Botto takto
          odmietol ako plačlivú. Vyšla i v Slov. Kalendári na r. 1881, str. 70.