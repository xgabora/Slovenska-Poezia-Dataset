--- KAPITOLA 1 ---

Krakoviaky
[
1
]
[
2
]
Sedelo pár sivých holúbkov v úbočí:
nazdal som sa, že to boli, milá, tvoje oči.
Horelo, svietilo pár ohníčkov v poli:
či to ozaj tvoje očká, milý, tam neboli?
— — —
Povedzže mi, milý, či ma ľúbiš verne?
či mi pravdu povedajú tvoje oči čierne?
Povedzže mi, milý, povedz už raz jasne,
či tá tvoja verná láska nikdy nevyhasne?
Spýtaj sa ty, milá, božieho slniečka —
a potom sa spýtaj ešte svojeho srdiečka:
To božie slniečko povie ti to, čo vie,
a to tvoje veštie srdce to druhé dopovie!
— — —
Letela, zletela dolu nebom hviezda —
prečo sa ti, milý, moja láska nezdá?
Letela, zletela na zem dolu z neba:
nevidím už viacej v tvojich očkách seba.
[
1
]
Poznámka Zlatého fondu: Báseň sa v Súbornom diele nachádza v časti Spevy 4.
[
2
]
V Banskej Bystrici, nedatované. V oboch rukop. Sobr. spevov. Do vyjdenia Spevov
          nevyšli, potom v Slovenskom kalendári na rok 1881, str. 73, už zo Spevov.