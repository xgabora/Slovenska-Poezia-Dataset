--- KAPITOLA 1 ---

Bonapartova séria…
[
1
]
Bonapartova séria,
so slávy bleskom, slávy stínom.
Oj aká sláva bola by,
keby bol býval pred Trenčínom.
Bol by som i ja pyšnejším,
že cestujem a idem ním.
[
1
]
Bonapartova séria
— Trenčín 8. VIII. 1913. Rukopis básne sa
               nezachoval. Uverejňujeme ju podľa korešpondenčných materiálov.

--- KAPITOLA 2 ---

Hynúcej slávy obraz…
[
2
]
Hynúcej slávy obraz,
nádeje tenké steblo,
zrieknutie sa a držanie:
Napoleon vo Fontenebló!
[
3
]
[
2
]
Hynúcej slávy obraz
— Trenčín 23. VIII. 1913. Báseň
               uverejňujeme podľa autorovej korešpondencie Anne Bottovej — autorovej
               manželky.
[
3
]
Napoleón vo Fontenebló
— v apríli 1814 vzdal sa Napoleón v mestečku Fontenebleau nárokov na francúzsky trón pre seba a svoju rodinu; tam s ním dojednali tzv. Fontenebleauskú zmluvu, podľa ktorej dostal vládu nad ostrovom Elbou; mohol užívať cisársky titul, zaručoval sa mu dôchodok dvoch miliónov frankov a pre jeho ženu a syna boli určené vojvodstvá Parma a Piacenza. Ako vieme, Napoleón už o rok túto zmluvu porušil. Na to nebodaj naráža báseň.

--- KAPITOLA 3 ---

Zo žalára
[
4
]
V ruvačke ukrutnej zauzlili sa svety,
rozmotať s inými ten uzol i ja mám.
Lež ja z tých hrdinov len vojakov troch znám,
dve flinty hrdzavé, dva tupé bajonety.
Z nich jeden stráži mňa, či kúrim cigarety,
či slučku pre seba na kľučku nechystám;
ten druhý na dvore si chodí sem i tam,
či mreže nelámem, a ja som vojak tretí.
Za chrbtom podkovy o kameň chodby mláťa,
predo mnou sipia zas a vrždia na dvore,
štrkocú kľúče v to, keď kľučiar zavrieť chváta,
alebo otvoriť na meter tlsté vráta.
To krik môj vojenský. Ja šepcem v pokore
namiesto „Előre“! a „Rajta“ — „Rata, rata!“
[
5
]
[
4
]
Zo žalára
— Prešporok IV. ker. honvédfogház 16. III. 1914.
               Báseň je v autorovej próze Cestou k slobode. Rukopis je v RJJ č. 6.
[
5
]
„Előre!“ a „Rajta!“
(maď.) — Napred! a Na nich! Maďarské vojenské heslá, používané zvyčajne pri útoku.

--- KAPITOLA 4 ---

Kvitujem paklík…
[
6
]
Kvitujem paklík s doboškou,
keksom a kľúčikami
i úfnosť v riadkach roztiahlych
na pagáčky od mamy.
Pečiva hrúza sladkého;
no chýbalo v ňom veľa:
na podobizeň kuchárky
si predsa nemyslela!
[
6
]
Kvitujem paklík
— Trenčín 6. XI. 1914. Báseň uverejňujeme
               podľa korešpondenčných materiálov, ktoré autor posielal Anne Jesenskej.

--- KAPITOLA 5 ---

Hrá muzika…
[
7
]
Hrá muzika; pri jednom stole
po čiernej káve sedím sám
a skúmam, čím by zabil bôle,
čo v hlave a čo v srdci mám.
Lež darmo — umu na to nenie,
bo nemôže ten malý svet
aj priniesť, ktorým preletieť
tak ľahko vládze — pomyslenie.
[
7
]
Hrá muzika
— Trenčín 7. XI. 1914. Báseň patrí do autorovej
               korešpondencie Anne Jesenskej.

--- KAPITOLA 6 ---

Pred dvanástimi rokmi raz…
[
8
]
Pred dvanástimi rokmi raz
som poslal pozdrav Rábu
a po tom vinši celý rok
som iba lízal bradu.
Dnes z Rábu
[
9
]
tebe posielam
najsrdečnejšie vinše
do Revúcej,
[
10
]
a čo bude,
no, aspoň za rok inšie?
Po roku asnáď zníži sa
ten pánboh ku nám z neba,
nie laby lízať budeme,
lež oblizovať seba.
[
8
]
Pred dvanástimi rokmi
— Ráb 8. IV. 1915. Rukopis básne je v
               zošite RJJ č. 6. V rukopise je autorova poznámka, ktorá sa vzťahuje na mesto Ráb —
               pod ním myslí Oľgu Fialovú a píše: „Myslená slečna Oľga Fialová, ktorej som ako
               študent do Rábu do ústavu poslal vinš, za ktorý mala nepríjemnosti a potom som ja
               vyhrmel.“
[
9
]
Ráb
(maď.) — Györ, mesto v severnom Maďarsku pri vtoku riečky Ráby do Malého Dunaja. Kedysi protiturecká pevnosť, neskôr významné vojenské stredisko. Jesenský sa tu zastavil na ceste do Vesprému.
[
10
]
do Revúcej
— Jesenského manželka žila po mužovom narukovaní u svojho otca v Revúcej

--- KAPITOLA 7 ---

Na Jozefa
(Na meniny Františka Jozefa I.)
[
11
]
[
12
]
Neosvetľuje Jožo vlasť.
Vo svojom jarnom vtipe
sneh na čiapky nám sype
a rozdúva náš votchý plášť,
šnarposta
[
13
]
po krv srdí.
Pomedzi biele chyže
dym blatné cesty líže,
povetrie uhlím smrdí.
V barakoch kalík tichý plač.
Zástavy na nich pestré.
Nie, nezakričím s vami viac:
„Hoch Franz Josef der erste!“
[
14
]
[
11
]
Na Jozefa
— Žilina 19. IV. 1915. Rukopis básne je v zošite
               RJJ č. 6. V rukopise je podtitul vynechaný. Namiesto knižných posledných štyroch
               veršov je v rukopise toto znenie:
Hnal by som v čerty všecko
a čo by bol storočný plač
nepokrstil by nikdy viac
na Joža žiadne decko.
Pri dátume a mieste vzniku básne je autorova poznámka: Žene.
[
12
]
František Jozef I.
— predposledný rakúsky cisár a uhorský
               kráľ, ktorý po vypovedaní vojny Srbsku v auguste 1914 vyvolal imperialistickú svetovú
               vojnu.
[
13
]
šnarpost
(z nem. Schnarrposten) — volacia stráž.
[
14
]
„Hoch Franz Jozef der erste!“
(nem.) — Nech žije František Jozef prvý!

--- KAPITOLA 8 ---

Vzdych
[
15
]
Pri pive sedím sám a sám.
Ach, je to chvíľa clivá.
Nebola by, kebys’ ty tu
sedela miesto piva.
Mok žltý, horký, penivý
ja dolu hrdlom púšťam.
Ach, keby miesto pohára
ja teba dvíhal k ústam!
[
15
]
Vzdych
— Prešporok 8. IV. 1915. Rukopis básne je v zošitoch
               RJJ č. 6 i RJJ č. 16. V RJJ č. 6 je pod titulom Pohľadnica z cesty do Vesprému a v
               zátvorke autor uvádza, že báseň posiela žene. Báseň nečlení na slohy. V RJJ č. 16 je
               báseň bez názvu. Medzi rukopisom a knižným znením básne sú tieto odchýlky:
verš 3:
A nebola by, kebys’ tu
verš 6:
s mojimi ústy v snube.

--- KAPITOLA 9 ---

Pred biskupským palácom
[
16
]
[
17
]
Pán biskup býva tuná
a v múry jeho paloty
netrieska Šédy vlna,
neruší tichej samoty
tohoto cirkvi pána.
Tá terasa je vábivá,
ta chodieva on zrána
a na východ sa zadíva,
tak akuráte ako ja:
či vyjde slnce pokoja?
[
16
]
Pred biskupským palácom
— Vesprém 12. IV. 1915. Rukopis básne
               je v zošite RJJ č. 6.
[
17
]
Pred biskupským palácom
— Vo Vespréme, kde sa formovalo
               vojsko na front, je prostred mesta biskupský zámok so stĺporadím.

--- KAPITOLA 10 ---

Žene
Motto:
Potom si môžeš vybrať inakšiu, lepšiu, podarenejšiu
                  ženu…
Z listu 3. IV. 1915.
[
18
]
To nie, to nikdy nie, že zradiť by ťa mal.
Veď by tak seba len do hrude hlúpo búšil
a srdce vlastné si na kúsky dolámal,
v ňom nástroj hudebný, čo mi vždy slzy sušil,
keď na ňom hrala si, že jedno srdce je,
čo kdekoľvek by bol, mňa ľúbiť neprestáva
a keď sa nemôže ku prsiam skloniť hlava,
sa ono slzami túženia zaleje.
Nie, nikdy nepíš, že za iným túžim blahom:
Ty si, čo život môj jedine v hrsti máš,
kým hudba doňho znie a blaží jedným ťahom
pri sladkých zvukoch jej a žalostení drahom,
ja nechcem umierať a nechcem do tých čias
byť piesne ubijcom a byť aj samovrahom.
[
18
]
Žene
— Vesprém 18. IV. 1915. Rukopis básne je v zošite RJJ č.
               6. Je autorovou reakciou na list Anny Bottovej — manželky autora, ktorý mu poslala 3.
               IV. 1915.

--- KAPITOLA 11 ---

Vyplnil by tvoje vinše…
[
19
]
Vyplnil by tvoje vinše,
keby som mal k tomu sily.
Nech ti ich pánboh splní,
ak sa ti už nesplnili.
[
19
]
Vyplnil by tvoje vinše
— rukopis básne je zo zošita RJJ č. 6,
               kde autor neuvádza deň a miesto jej vzniku.

--- KAPITOLA 12 ---

Slniečko svieti…
[
20
]
Slniečko svieti… Zvečeriava sa…
Zapálili sa zore…
Myšlienka jedna s otázkou nemou:
kedyže pôjdeme hore?
Potoky krvi, jazerá potu,
guliek dážď, vetrisko stonov,
trasenie pôdy, búrenie smrti.
Kedyže prídeme domov?
[
20
]
Slniečko svieti
— Trenčín 22. XI. 1914. Rukopis básne je v
               zošite RJJ č. 16. Báseň je bez nadpisu; v rukopise je zmenené poradie slôh — najprv
               druhá, potom prvá sloha.

--- KAPITOLA 13 ---

Na teba…
Nincsen annyi hajam szála
kopasz fejemem,
mint a hányszor eszembe
jutsz te nekem.
Vojenská pesnička
[
21
]
[
22
]
Na teba myslím predbežne,
či snívam a či bdiem,
či v marši som, či v kasárni,
či noc je a či deň,
či cigán Aničku mi hrá,
či som bez Aničky…
[
23
]
Ebadta,
[
24
]
či je to na čas tak,
či je to navždycky?
[
21
]
Na teba
— Trenčín 30. XI. 1914. Rukopis básne je v zošite RJJ
               č. 16 bez názvu.
[
22
]
Nincsen annyi hajam szála / kopasz fejemem, / mint a hányszor eszembe /
                  jutsz te nekem
(maď.) — maďarská vojenská pesnička tohto obsahu: Nemám
               toľko vlasov na svojej plešivej hlave, koľko ráz mi ty prídeš na um.
[
23
]
či Cigán Aničku mi hrá, či som bez Aničky
— básnik tu myslí na svoju manželku, ktorá sa volá Anna.
[
24
]
Ebadta
(maď.) — nadávka, asi naše „pes to vzal!“

--- KAPITOLA 14 ---

Srdiečka…
(Žene za poslaný balík)
[
25
]
Srdiečka, hviezdy, papuče,
čo poslala si mne,
myšlienky moje ťahajú
do vašej kuchyne.
Ach, ako si to stála tam,
o čom si vravela,
a ak si nevravela nič,
na čo si myslela?
Či zapadol som v rozhovor,
v myšlienok tkanivo,
či teraz spája duše dve
to sladké pečivo?
[
25
]
Srdiečka
— Trenčín 1. X. 1914. Rukopis básne je v zošite RJJ
               č. 6 bez nadpisu i bez podtitulu.

--- KAPITOLA 15 ---

Pod zemou a nie na zemi…
Motto:
Lovasság a mái háborúban.
[
26
]
[
27
]
[
28
]
Pod zemou, a nie na zemi
nájsť možno teraz vojaka.
Och, kam by dneska letela
Bonapartova ataka?
[
29
]
Ta ponad šiance do poľa
v kraj mlhou vlhký, vybľadlý,
ta, ta, kde odbiť ataku
husári z koní zosadli.
[
26
]
Pod zemou a mimo zeme
— Trenčín 14. I. 1915. Báseň
               uverejňujeme podľa korešpondenčných materiálov. Autor báseň poslal Anne
               Jesenskej.
[
27
]
Pod zemou, a nie na zemi / nájsť možno teraz vojaka
— narážka
               na to, že prvá svetová vojna zaviedla pozičnú vojnu, opierajúcu sa o zákopy, ktoré
               doterajšiu elitu vojska, jazdectvo, celkom vyradili.
[
28
]
Lovasság a mái háborúban
(maď.) — Jazdectvo v terajšej
               vojne.
[
29
]
ataka
(z fr.) — atak, útok

--- KAPITOLA 16 ---

Spev vojačkov
[
30
]
Tie dlhé chvíle za chvíľu
sa v piesne rozvinú,
keď na poltorte pošleš mi
údenú slaninu
a na slanine údenej
keks udrie do očí,
list navrchu, to pieseň mi
až v hymnu poskočí,
v tú hymnu kuchýň. Spieval by
nadšenú hymnu vám
sťa víťaz, ale počkajte,
včuľ plné ústa mám.
[
30
]
Spev vojačkov
— Žilina 19. III. 1915. Rukopis básne je v
               zošite RJJ č. 16 bez názvu. Báseň je členená do štvroveršových slôh.

--- KAPITOLA 17 ---

V pochodovej stotine
[
31
]
Pochovávajú ma zase
do neznámej cudzej zeme.
Prepaprem sa ešte z hrobu,
či sa živí objímeme?
Jaro. Všetko z hrobu vstáva,
počína žiť sviežim žitím,
že s tým jarom objem príde,
verím, dúfam, myslím, cítim.
Rozbijú ten vrchnák truhly
voľné plecia, holé päste.
Pohladkám ja tvoje vlasy,
vybozkávam líca ešte.
[
31
]
V pochodovej stotine
— Prešporok 8. IV. 1915. Rukopis básne
               je v zošite RJJ č. 16 bez nadpisu.