--- KAPITOLA 1 ---

I. Nad hrobom
Starý je ten svet a biedne sa kýva,
Z tváre vyhaslej choroba sa díva;
Na chabô srdce pokazujú činy,
Jimiž sa svet náš sám hanobí, viní!
Jako sa zmladíš starčok uvädnutý,
Jako povstaneš goliaš padnutý?

Jako pivonka a ruža stolistá
Keď oprchala z kvetistého lísťa,
Tak je svet teraz pustý, ošumelý,
Bez vône, krásy, bez nádeje celý!
Jako zakvitne keď odkvitlo kvieťa?
Jak sa mládencom stane starec-dieta?

Napína sa svet a do šiat sa strojí,
Lež v zbrani starej, zrezavelej stojí;
Myšlienka nová nechce sa narodit,
Nechce starý vek vnov sa preporodit.
Nuž jak sa zmladí starec uvädnutý?
Jako povstane goliaš padnutý?

Staroba jeho sú jeho dny hriešne,
Hlupstvo, tyranstvo, alebo — sny smiešne;
Hračky v dňach prísnych nedaly sa učiť,
Prísnejšie doby — znajú už len mučiť:
Kdože ťa dvihne goliaš upadlý,
Kdože ťa zkriesi starigán uvädlý?

Chyba tu a tam a len chyba samá
Vlečie sa sveta našieho pásmama;
A ti, čo večne len chyby robili
Aj to, čo pevné bývalo drobili,
Ti teraz razom mudrejú v šedinách
Staväjúc zámky v svojích rozvalinách.

Desätletiami tremi, štyrmi, piati
Nejedon teraz chvílenku si kráti,
Slávne dny svojích ohníkov velebí
A myslí sa byť v tom deviatom nebi:
Ale to hroznô, to osúdno
„Ale“
Vytýka mnohým ích hriešne okále!

„Ale tuto sme, v tomto pochybili,
Tam skrivodlivo, tu hlúpo robili,
A zlatie našej pásma historie
Kalia zmatené phantasmagorie:“
A tito hriešni zástupci hynutia
Či môžu novô zkriesit sveta hnutia?

Či ten zapáli ohne ducha večné
Čo jako Vezuv vyhorel konečne?
Či tye zostárle klamstvami sotony
Sú v stave vydať nové žitia tóny?
A politika upadlých tyranov
Či ta zatrasie čiernou pekla bránou? —

Nad hrobom dvaja čo zastali bratia
Po pútí dlhej, nech otázky zkrátia:
Šedivec jedon: „Tam sa vlast prestiera,
Ktorú nám samá nadobudla viera!“
Druhý: „Neverím!“ volá a z cintera
Na svet sa vracia a — večne umiera!

Kroz sny a matné tône sa prebíjaš
Ku hrobu svojmu ty hriešny goliaš;
Beda ti, ak si nezmúdrel pokaním,
Nezotrel hriechy novým milovaním!
Nekop hriech na hriech tu v tej vlasti zemskej,
Bo tuto ztratíš — nenajdúc nebeskej.

--- KAPITOLA 2 ---

II. Mládeži
Mládež slovenská, ty bez chýb mladica,
Bujná, slobodná sťa Tatier orlica,
Ak ty nepohneš krielama sa k letu —
Beda národu, beda bude svetu!

Ty dušu krásnu napájaš zorami,
Čo sa pukajú tam ponad horami,
A nebe žitia stroja sa ozdobiť
A tmu si noci víťazne podrobiť.

Ty sa mohútne zobuď a podvihni,
Treba ťa v sveta a národa výhni,
Tam kujú, i ty ber do rúk kladivo,
Nebuď nákova, a nebuď palivo.

Otcovia národ biedny nám nechali,
Sami ho ani dobre nepoznali,
A voviedli nás do žitia pomerov,
Kde Slovákom byť menujú „chimérou.“

Lebo nám národ utláčali páni,
Lebo ho chabo zrádzali mešťani,
Lebo mu knäzia slepievali oči,
Lebo i sedliak od neho už bočí!

Už sa i krčmár, už i žiak bláznivý
Dal huckať naňho, v ňom a z neho živý;
Už mu nik skoro neostával verný,
Iba duch krásnej mladosti nádherný.

Hoj kde ste veky tejto ctnej samoty,
Keď nás len duch náš hnával do roboty?
Keď sme po mrtvých Tatrách lietavali
Človiečka svôjho citu hladávali?

Ach ako sme sa nad dušou najdenou,
Láskou k národu žive prebudenou,
Ako nad jedným mužom tešievali,
Jemu na slávu žili i zpievali!

Ten svet bol nám nič a všetko duša tá,
V nej naša rozkoš a nádej bohatá,
Ten svet sa mohol v rozkoši utopiť
My tye rozkoše neznali pochopiť.

Čo že neznali? Taká chasa vrelá
Nemohla by znať diabla keby chcela?
Nechceli my znať svet cudzý národu,
Volili svojej samoty slobodu.

Tam nám stál posmech, tam závisť škaredá
V ceste, tam striehla na nás zrada blädá,
Dvere zavriete k úradom a chlebu,
Výhlädu nikde — iba z Tatier k nebu!

Lež z Tatier k nebu hlädieť je krm svätý,
Mládenče duchom slávy rozohriaty,
Vyjdi si i dnes i zaitra i všahdy
Na nebetyčnie Tatier naších hrady.

Vyjdi si i dnes i zaitra i voždy
Kde orol lieta a hvízdajú drozdi,
Kde si veselú pieseň svôjho rodu
Zpieva Slovenka a slávi slobodu.

Napi sa zdravých tónov, čo tam znejú
A vštíp do svojej duše jích nádeju;
Jak tam mať dieťa a jak sestry bratov,
Tak ty zamiluj národ láskou svätou!

A jak na Tatrách dobrý mrav chce tomu,
Nečiň, nežiadaj sám krivdy nikomu,
Slabšieho zastaň, iď s mocným na päste,
Zachovaj sebä poctivej neveste!

Otúž si srdce dôverou kresťanskou,
A Krysta vyznaj vernosťou slovanskou,
On utlačených je spása národov,
On jejích v boji víťazným vojvodou!

Povesť slovanská, tá bájna krásota
Krotko si klakla pred Pánom života,
A svojich zámkov poklady zakliate
Sverila šťastná Jemu na Golgate!

Kliučnika najdeš slávy našej zámkov
Mlaď naša, len ho hladaj viery známkou,
On tvôj vprevadí národ do svatyne
A teba celú zachová rodine.

A v častých zmenách ludí a vekov maj
Na očach svôjho národu obyčaj;
On nepremenný v šate i v dúfaní,
V spôsobach žitia i bájnom snívaní!

Nade tvrdosťou svôjho charakteru
Videl už letieť zmenu všelikterú;
Bol divou zberbou, hlúpymi tyrany,
Módou, zákony, predpisy týraný.

Nad ním, na jeho pekné človečenstvo
Neraz sä zhrklo sveta zlorečenstvo;
Lež on v pokore nezlakal sa mordu —
Zpievajúc piesne v podivnom akkordu.

Z mravov rodinných a jazyka chrámu
Nedal sä pohnúť hrozbe, zrade, klamu,
Lest politiky a katovskie zlosti
Otupili sa na jeho skromnosti.

Hurrah mládenci! na skalnie temená
Tatier vyryte svojích rodin mená,
Nach kol idúce národy uvidia,
Že sa za svôj rod Slováci nestydia.

Krú a kosť naša nechže bude naša
Počnúc od zámku až hen do salaša,
A vzory krajšie národnieho žitia
Nech vás zapála a do práce schytia.

Bo ako sä ty Mlaď naša neschytíš,
Oheň na Tatrách svätý neroznítiš,
Ak ty z plazenia nevynikneš k letu,
Beda i tebe, národu i svetu!

--- KAPITOLA 3 ---

III. Miluj vlast
[
1
]
Miluj vlast, ty krásne žitia zahrady,
Hory, doly, rieky a miest ohrady;
Lež to hruda len,
Z hrudy a kämeňa a bude kämeň.

Miluj vlast a živé cti v nej pamiatky:
Starých dejov povest, nových počiatky,
Mená hrdinov,
I padlých i živých národa synov.

Miluj vlast, kde národ tvôj sa oslavil
A potom tisíc liet služby vybavil,
Aby zase v nej
Vyzdvihol stanicu
[
2
]
slobody pravej.

Miluj vlast ó Slovák! na nej viny niet,
Že na šiju tvoju vložil jarmo svet,
Že svet na Uhriech
Slovákom byť, rátal za zradu a hriech.

Niet viny na vlasti; národ vinen je,
Že vo vlasti svojej v potupe hynie;
Slámku objímal,
Za hrudu krev cedil, kvory sa trímal.

Lež nemá tak viacej — svedok je Bôh — byť!
Národom Boh dal vlast a právo v nej žiť;
Národ vlasť najde,
Vlasť však bez národu na veky zajde.

A Slovák miluvať v národu chce vlasť,
Vo vlasti za národ žiť a život klásť;
Vlast si vziať nedá,
A národ svôj slávny tiež nezapredá.
[
1
]
Nápev od Ign. Jandy, vytisknutý w prílohe ku „Škola a Život“ svaz. VII. str.
                    100.
[
2
]
Stanica: Tak sa menovala u starých Slovanov na Ráne zástava, pod ktorou válčili proti nepriatelom.

--- KAPITOLA 4 ---

IV. Čo sám pán Boh spojil
Kdože by rozdvojil
Čo sám pán Boh spojil,
Slovákov s Maďary
Kdože by rozdvojil?

Jedna nás sloboda,
Štestia i nehoda,
Jedna vlast, jedon král
Od vekov spojoval!

Ani nije Nemci,
Ani cudzozemci,
Ale nás dvojili
Vrazi odrodilí.

Slovenský renegát
Je ten chytrý pagát,
Čo rozdvojil bratov
Uhrov a Chorvátov.

Odcudzil Maďarov
Od Srbov, Valachov,
A do Siedmi-hradov
Zapelešil hadov.

Slovenský renegát
Za uhorský kabát
Zapredal národnost,
Rozosial nesvornost.

Slovenská ho mater
Rodí v lône Tatier,
A keď ho odpleká —
Nuž od nej uteká.

Do cudzieho mecha
Račej voždy dúcha,
Vodu do Dunaja
Nosí z svôjho hája.

Otcovi materi
A sestre neverí,
Od domu rodného
Beží do cudzého.

Povest i piesenku
Zabúda na venku,
Slavskej reči zvuky
Pôsobia mu muky.

I to rodné meno
Poctivého deda,
Odpadlé nejedno
Chlapčisko zapredá.

Niet vätšej šeplety,
Niet pluhavšej smeti,
Ako su odpadlie
Rodu nášho deti.

A my sme mysleli
Že to Maďar robí,
Tie odrodilecké
V Slovensku nezdoby.

Nie Maďar, ten náš brat
Čo lúbi svôj kabát,
Na Uhriech rozdvojil
Čo sám pán Boh spojil:

Nie Maďar lež pluhák
Odrodilý Slovák
Na Uhriech rozdvojil
Čo sám pán Boh spojil.

--- KAPITOLA 5 ---

V. Ako sa páči
„Nedáme, čo máme
Z hrsti si vytrhnúť,
Nevieme, nechceme
Práv svojích zabudnúť.

Babylonskú väžu
Staväť nebudeme,
Nechceme v pät rečach
Hovoriť na sneme.

Právo nech je právo
Čo priam i zhyne svet,
Slovenského práva
Ale v Uhorsku niet.

Nedáme, čo máme
Na uhorskej zemi,
Právo na maďarské
Školy, súdy, snemy.“

„Ako sa vám páči,
Ako sami chcete,
Poberte nám všecko
Jestli len môžete.

Zošliapnite naše
Hrdô povedomia,
Právo na národnost,
Slobodu svedomia.

Však nezašlapíte
Žial duše, srdca hnev,
A ten vám vystrelí,
Z pod nôh jak divý lev!“

--- KAPITOLA 6 ---

VI. Národnost a sloboda
Že vraj Slovák nerád
Má zlatú slobodu,
Lebo maďarskému
Protiví sa rodu.

Pravda, že on nechce
Lúbať svoju reťaz,
Či ju čert či diabol
Naňho kuval neraz.

Lež rád má slobodu
Žiť po svojej vôli,
Tá ho blaží doma,
V chráme, v rade, v poli!

Slobodienka naša
Po slovensky zpieva,
Žije po slovensky
Mládenec i deva.

Slobodienka naša
Dobrý mrav pestuje,
Staré veky chváli,
A lepšie zvestuje.

Slobodienka naša
V pokladoch sa teší,
Čo sú naskladané
V mravoch, zvykoch, v reči.

Piesne materinské
A pestúnok naších,
Sami viacej stoja
Než blesk sľubov vaších.

Do takej slobody
Nech hrom z jasna bije,
Kde len telo ludu,
A nie národ žije.

Kdo nám piesne bere,
Vieru lstivo rýpe,
Súd ludu odberá,
Národ pichá, štípe:

Kdo si politiku
S ludom naším stvára,
A pred nosom školy,
Snemy mu zatvára:

Cez zuby mu praje
Jeho kus chlebíka
V národu len vidiac
Horniaka, rolníka:

Tomu nech odmeria
Hospodin odmenu,
Tou spravodlivosťou
Hodne zaslúženú.

Za živôt národa
Slobodu nechceme,
Storaz si slobodu
Žitím dobudeme!

Život si len zachráň
Od ohňa i vody,
Národ môj, tak staneš
Hodným sa slobody.

Len sa naše piesne
Hamuvať nedajte,
A svoje po Tatrách
Veci vykríkajte.

Žial i rozkoš duše
Dej a povest starú,
Oslavujte starcov,
Chválte junač jarú.

Bite na zvon chýrov
O rodu trpkosťach,
Až to Europe
Zarachotí v kosťach.

Až svet primusíte
Uznať, že národy
Bez národnosti sú
Nehodnie slobody.

--- KAPITOLA 7 ---

VII. Štvoro myšlienok
Za slovenský národ,
Uhorskú krajinu,
Za ohnište svoje
A vernú rodinu:

Za to štvoro pekných
Ja horím myšlienok,
Jak túži za vlahou
Kvetinky korienok.

Keď mi zo štvorieho
Toho vezmeš jedno,
Môžeš si vziať všetko,
I to žitie biedno.

Národ bez krajiny
Je hofer zbiedený,
Tá bez národnosti
Cintor obielený.

Pri svojom ohništi
Svojský život tráviť;
Svôjho i s rodinkou
Boha si chcem sláviť!

I krajina mi kvitne,
Keď mi národ zkvetá,
Keď mi národ hynie —
Nechce sa mi sveta.

Nerado sa pasie
Oko po mentiekach,
Keď na svojích otec
Vidí handry dietkach.

Jak pohrabný sprievod
Kolo domu svadby
Neobveselujú
Zniace hlasy hudby:

Tak neobveselia
Srdce rodu verné
Tych čo národ vraždia
Zástavy nádherné.

Z rodiny vyrástol
Veliký môj národ,
Ohnište rodinné
Bolo jeho zárod.

Ohnište poválať,
Rodinu omračiť,
Znamená v krajine
Národnost potlačiť.

Za slobodný národ
V slobodnej krajine,
Za ohnišťa práva
A vieru v rodine:

Za to štvoro pekných
Myšlienok ja horím,
Jimi sa tešievam,
Za ne rád sa borím!

--- KAPITOLA 8 ---

VIII. Národnia
„Obuď sa diovča z Šaryša,
Šumná ťa volá Torysa;
Obejsla rosa trávniky,
Oschly po lúkach chodníky.“

„Nevolaj darmo šuhaju,
Ešte rodičia búvajú,
Obudila bych otca, mať —
A ti by radi dlho spať.“

--- KAPITOLA 9 ---

IX. Kedy sa milý zobudíš?
„Kedyže precítne
Kedyže sa zbudí
Veliký ten počet
Dobrých Slávy ludí?“

„Ach neplač! rodina
Jedna druhá vstáva,
Iba Slovák v Tatrách
Pokojne vyspáva!“

„Nuž kedy milý môj
Životu uveríš?
Kedy si lalijou
Klobúčik podperíš?“

„V strakatých tisícoch
Hromád vycifrených
Nenajdeš prs láskou
K národu zvlnených.

V krčmách lomcujúce
Kabátov rákoše,
V táraní do sveta
Hladajú rozkoše.

A pánov kočáre
Sem tam sa zvážajú,
Lež slávu národa
Na mysli nemajú.

I čiernych, červených
Pásov a talárov,
Na stá na tisíce
Duchovných vrchnárov,

Za zlatým stoletia
Vidno kvapiť bálom,
S životem národa
V odpornictve stálom.

Ach všetko sa budí,
Tvôj svet už povstáva,
Slávie, len Slovák
Ešte si pospáva!

Lež i ten precítne,
I Slovák sa zbudí,
Keď bude viac v svete
Spravodlivých ludí!“

„Zobuď sa milý môj
A staň v rady živých,
Tak bude na svete
Viacej spravodlivých.“

--- KAPITOLA 10 ---

X. Škoda z módy
(Romanca)
„Nechoď k nám Janíčok
Biely šuhajíčok,
Už mi mať do očí
Od Slovákov bočí.

Už i tej jedinej
Mamke mojej milej
Len takí voňajú
Čo ostrôžky majú.

Slzy ma zalejú
Keď moju nádeju
Ani mať, ani brat
Nechcejú mi dopriať.

Buď doma, nechoď k nám
Nech s matkou pokoj mám,
Veť lásku tebe len 
Milý môj zachovám.“ —

Šuhaj podnapitý
K diovčaťu milému,
Šnôrami vyšitý
Prišiel k večerému.

Ostrôžky mu brnia,
Brní — „teremtete“,
A slova z ust hrmia:
„Takého ma chcete?“

„Mamičko, tatíčko
Brat — i ty sestričko,
Módu si obzrite
Keď ju tak liubite!

Či si ma poznáte
V maďarskom kabáte?
Nik ma za Slováka
Neuzná chudáka.“

Klobúčik pohodí
A za stôl sa hodí:
„Uram teremtete,
Či takého chcete?“

Mamička skákala
Tatka privolala
Víno šuhajkovi
Hojne nalievala.

Miesto za stolíkom
Bielym mu ručníkom
Šťastná utierala,
Tak chlapca vítala.

„Ale teremtete
Mať moja čo chcete?
Čo so mnou tropíte?
Načo ma hostíte?

Sytý som pečene,
Napil som sa vína
A nič mi nechybí,
Len vaša diovčina.

Keď si ma mať moja
Takého mať chcete,
Prečo mi Aničku
Račej nevedete?“

Anička zásterkou
Líčka utierala,
Do izby vstupujúc
Takto rozprávala:

„Škoda Jich mladý pán,
Škoda jich bolo byť,
Keď k vôli ostrohám 
Museli sa opiť!

Škoda Jich mladý pán,
Škoda Jich na stokrát,
Keď k vôli materi
Premenili kabát!

Nechže Jich liubi mať,
Viac lež ja tisíckrát;
Ja neviem Slováka
Zrádneho miluvať.“

Dopovie Anička,
Zvrtne sa a tájde, —
Takého diovčaťa
Janík viac nenajde. —

Planá je to chvíla
Pre hosťa v zástolí,
Móda ho omíňa
A hlava ho bolí.

Záletník obledá,
Mamička sa hnevá,
Od jedu bratovi
Div nepuknú strevá.

A otec po Hanke
Bežať chce neborák,
Lež darmo, všetko jím
Vypadá na opak.

Záletník tmu z očí,
Z líc slzy zotiera,
A tak vytriezvený
Z vohliad sa odberá:

„No s Bohom, lež predca
Škoda ma bolo byť,
Že som sprostej babe
Chcel k vôli urobiť.“

--- KAPITOLA 11 ---

XI. Umom lebo päsťou
(Jako: Hej Slováci).
Neplač že sa zloba rúti
Na slovenskô plemä,
Že ťa všetko len kormúti
A svet pravdy nemá:
    Nedostaneš sa do neba
    Slávy touto cestou,
    Dupni nohou, zastaň seba
    Umom lebo päsťou.

Zjavne národu sa rúha
Zberba renegátov,
[
3
]
Kráti právo, jarmo strúha,
Zbrojí na nás katov:
    Nedostaneš sa do neba a t. d.

Neplač Tatry syn poriadny
Na župánske zbory,
Že renegát na nich zrádny
Národnost ti borí:
    Nedostaneš sa do neba a t. d.

Na Slovensku je náš domov,
Národ náš v ňom pánom,
On je Výborom i Župou
I velkým Županom:
    To znaj národ a do neba
    Touto pôjdeš cestou,
    Dupneš nohou, spasíš seba
    Umom lebo päsťou.
[
3
]
Renegát: Tolko čo poturčenec, lebo zjastrabená kaňa, alebo odrodilý Slovák, to jest taký Slovák, ktorý svôj jazyk národní potupuje, za slovenské svoje meno sa stydí a národu slovenskému nepraje vzdelanost, rovnaké právo s inými národy v krajine, a slubuje mu hory doly, jestli sa pomaďarčí. Takých zjastrabených kaní vela lieta teraz po Slovensku.

--- KAPITOLA 12 ---

XII. Slovenský Lutherán
(Nápev: Ja som Bača velmo starý).
Ja som Slovák utrápený
Verný krála poddaný,
Pokrstil ma knäz lutherán,
Nesvedú ma pohani.

Bôh na nebi, král na zemi,
Spravedlnost v krajine,
To chcú dobrých ludí snemy,
Toho žiada sa i mne.

Lež pod Tatrou nechce zrastnúť
Pravda môjmu národu,
Boha nám chcú z nebe skmasnúť
A krála mať za lobdu.

A nám nechcú nechať mienku,
Že mať naša Slávia;
Každý má rád slobodienku —
Iba nám ju závidia!

Ale my sa predca známe
Po reči a po vôli,
A na zákon nečakáme,
Ktorý nám to dovolí.

Ja som Slovák utrápený,
Ale Srba, Čecha znám,
Brat mi Chorvát, Rusín verný,
Poljak, Illir, Moravan.

Čo mi pán Boh z neba dáva,
To berem rád od neho,
Zlé mi nikdy nepodáva
I keď príde prút jeho.

Dali vrahom vládu na čas
Národ môj hniesť, sužuvať,
Nuž mi vela dal bratov zas,
Jimž sa môžem žaluvať.

Raní — liečí, mučí — učí
Bôh poctivé národy,
Kdo sa len s Ním nerozlúčí
Dotrpí sa slobody!

Som Slovák síc utrápený,
Ale vierou spasený,
Nebude ma kliať môj národ
Ani kráľ môj slávený.