--- KAPITOLA 1 ---

Na 60-ročné jubileum Ľ. G.
[
1
]
[
2
]
[
3
]
Čas je na chvíľku staviť beh života:
tu šiesty kríž, šiesta lehota,
čas na prešlú obzrieť sa púť!
Prezrieť celého žitia osnovu,
dýchnuť ešte raz celým žitím znovu
a — s Bohom zas ďalej sa hnúť!
Či neobzrieť sa? — Ach! to len bolí
neživé objímať tône;
vidieť súdruhov kŕdeľ sokolí
na Sitne, Váhu i Hrone,
vidieť dúhové nádej závoje —
a sotva fúkne okolo,
už zaplače srdce tvoje:
preč všetko, preč — bolo, bolo!
A ty napokon, na hrobe rodiny,
nájdeš sa jak prst, jediný…
Jediný?! — Oj, nie! obzri sa Ty len smelo:
čo vidíš? Prečo zrak Tvoj slzy neroní?
Prečo Ti mierom zjasalo tak čelo?
Kto vraví Ti: nám ešte nesvitol deň pokonný?!
Dejiny — Boh — Hej! mrká — no, zas svitať sa strojí
deň zamieňa deň v kruhu veľkého roku;
zájdeš i Ty, jak zašli sokoli, bratia Tvoji,
iný zastúpi postať tú širokú.
A ktože? — detva, junač Tebou vychovaná.
Oj, Ľudovíte, tys’ nad Jug-Bogdana!
On deväť synov viedol na Kosovo pole:
tys’ rodu celé kŕdle vychoval sokolie! —
Chovaj i diaľ tak verne: prevoď cez krkolomie!
Nech sa plevy vetrom krúťa:
odplatu dá Ti za to svedomie,
skutky Tvoje prežijú Ťa!
* * *
Tak — čas na chvíľku staviť beh života:
Tu šiesty kríž — šiesta lehota —
čas na prešlú obzrieť sa púť!
Prezrieť celého žitia osnovu,
dýchnuť ešte raz celým žitím znovu
a — s Bohom zas ďalej sa hnúť!
R. 1878
[
1
]
Poznámka Zlatého fondu: Báseň sa v Súbornom diele nachádza v časti Spevy 4.
[
2
]
Ľudovíta Grossmanna. V Banskej Bystrici 1878. Do vyjdenia Spevov neuverejnené. V
          rukop. Sobr. spevov 1873 i 1879 v rovnakom znení.
[
3
]
Na 60-ročné jubileum Ľ. G. — Ľudovít Grossman dlhé desaťročia pôsobil ako profesor na
          gymnáziu v Banskej Bystrici, preto ho Botto pozdravil aj ako pedagóga. Grossman bol aj
          spisovateľom.