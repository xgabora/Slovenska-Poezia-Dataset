--- KAPITOLA 1 ---

Štefanovi Moysesovi
[
1
]
Biskup dôstojný!
Ku bratom od bratov
s úlohou svojou slávosvätou
na slovenskú zem si kročil,
a ďaleko náš
Hron
nespokojný
v ústrety sa
Ti
zatočil
a šumné jeho blbotanie
žiadalo si
Tvoje
požehnanie.
Pravda, len rieka a brehov jej skaly
naše vítanie,
naše želanie
započali:
No to je naša hudba,
to naše ctiace delá!
Nám spozdilá sudba
dosiaľ ešte odoprela
blesk sveta aj úst mocných rečňovanie:
My sme takí osiralí! —
Osiralí? — Veď,
Otec, Ty
si tu!
Ty
čeľaď svoju hanou pokrytú
zjasňuješ slavianskou slávou
My pohanení? —
Veď náš si
Ty
zas a my sme
Tvoji
:
Tisíce hláv pred
Tvojou
velebnou hlavou
spravodlivé poklony strojí
a v
Tebe
, Velebný! my sme zvelebení!
Blahoslavstvuj, Apoštol slávy! —
Ty pobožné oči
pozdvihneš k nebu za slovenský ľud
a vrahov našich hroziace postavy
poženie Hospodin pred súd;
a koho pravda nezmieri s nami,
toho nílskymi pokorí ranami
a všemohúcim požiarom rozbije
v našej vlastnej podliactvo hrudi —
a nevídaný život prebudí —
keď ku Pánu všelikého tvoru
zaznie v miliónov chóru
Tvoje
: salvam fac gentem Slaviae! —
Blahoslavstvuj! vystúp na horu svätú,
znes zákon, vrah nechže sa jemu klania,
zákazu tomu: „Nezabiješ!“ —
Hoviadka modlu zlatú
strhneš a hada bohozmilovania
nad hlavy svojstvu neverné pribiješ,
uderíš hoľou nad krívd našich bralo,
keďby kde mesto brány zamknúť dalo,
kde Gabaonci prielaz by zaťali;
národ zadúchne v hromozvuké trúby,
zhŕknu Jericha žulovaté zruby;
tí, čo prez biedy toľké putovali,
zazrú zem sľubov — a pri tom pohľadu
slnko slavianske zriekne sa západu:
Hľa, s každým krokom Kánaan sa blíži! —
Slovač má spásu v svojom svätom Kríži.
Hej, Muž boží, tak opri vážnu hlavu
pokojne na hruď slávneho ľudu
a vďaku jeho posväť slzou radosti!
Ústa rodoľúbe hlasmi pobožnosti
pozdnému potomstvu budú
opakovať
Tvoju
slávu!
[
1
]
Báseň prvý raz uverejnená v Pešťbudínskych vedomostiach I. 1861, č. 78
                              pod názvom: „Osvietenému Pánovi Sväto-Krížskemu Biskupu Pánu Štefanu
                              Mojzesovi“.
Text, uverejnený v Pešťbudínskych vedomostiach, je vlastne
                              prepracované znenie textu pôvodného z roku 1851, ktorý uverejnil
                              Július Plošic v Orle IX, 1878 34 — 35 s touto poznámkou: „Nesmrteľný
                              náš básnik Andrej Sládkovič bol mi pred úvodom (inštalláciou) Štefana
                              Moysesa na hodnosť baňsko-bystrického biskupa doručil ,Vítanku‘, abych
                              ju dal vytlačiť. No inak zazdalo sa p. predstatovi (podľa tehdajšieho
                              slohu ,Komitats-Vorstandovi‘) stolice zvolenskej. Nemohol som vymôcť
                              jeho ,imprimatur‘ a tak ,Vítanka‘ zostala u mňa až po dnes, deň to jej
                              vzkriesenia.“
Text, uverejnený v Orle odtláčame:
Vítanka
Ku bratom od bratov
S úlohou svojou svätou
Na slovenskú zem si kročil —
A ďaleko náš Hron nespokojný
V ústrety sa Ti zatočil,
A šumné jeho blbotanie
Žiadalo si Tvoje požehnanie.
Odpusť, že rieka a brehov jej skaly
Naše vítanie,
Naše želanie
Započaly:
To naša hudba,
To naše ctiace delá!
Nám zpozdilá sudba
Dosiaľ ešte odoprela
Blesk sveta, i úst mocných rečňovania.
My sme takí osiralí. —
Osiralí? Veď otec Ty si tu!
Ty čelaď svoju hanou pokrytú
Sjasňuješ slovanskou slávou!
My pohanení? —
Nie, veď náš si Ty, my Tvoji!
Tisíce hláv pred Tvojou velebnou hlavou
Spravodlivé poklony strojí —
A v Tebe, Velebný, my sme zvelebení!
Vítaj Apoštol slávy!
Ty pobožné oči
Pozdvihneš k nebu za slovenský ľud
A vrahov našich hroziace postavy
A každého raba, čo iných otročí,
Poženie Hospodin pred súd;
A koho pravda nesmieri s nami,
Ztresce, pokorí nilskými ranami.
Ten Všemohúci požiarom rozbije
V našej vlastnej podliactvo hrudi
A velikánsky život prebudí,
Keď ku Pánu veškerého tvoru
Zavzneje z millionov chóru
Tvoje: salvam fac gentem Slaviae!
Nuž, mužu Boží, opri vážnu hlavu
Pokojne na hruď slávneho ľudu
A vďaky jeho posvätíš slzou radosti:
Ústa rodoľubé, hlasy pobožnosti
Pôzdnemu potomstvu budú
Opakovať Tvoju slávu!
Zachoval sa len rukopis textu, uverejneného v Pešťbudínskych
                              vedomostiach (1 list rozmerov 34 × 21 cm). Rukopis má ten istý názov,
                              pod akým báseň bola prvý raz uverejnená, verše sú číslované, na konci
                              vedľa Sládkovičovho podpisu je uvedený rok jej vzniku: 1861. Medzi tu
                              uverejneným textom a textom rukopisným sú tieto odchýlky: v. 3:
                              slávosvätou — slávno—svätou; v. 5: ďaleko náš Hron — daläko náš Hrôn;
                              v. 7: šumné — šumnô; v. 17: blesk sveta aj úst — blesk sveta a úst; v.
                              20: čeľaď — čeläď; v. 40: svätú — svatú; v. 53: slnko slavianske
                              zriekne sa — slnko slaviansko srekne sa; v. 54: Hľa — Hlä; v. 55:
                              Slovač — Sloväč; v. 58: vďaku — vďaky.

--- KAPITOLA 2 ---

Maríne Hodžovie
(Do albumu)
[
2
]
Čo chceš, ľúbezná, čo na prvej strane
čítať želáš Ty svojej bieloknihy? —
Ty čítať želáš, viem, čo v kvetistej bráne
úsvitu žitia radi čujú ľúbezné stihy:
No, káž slávičiu lahoď zanôtiť vrane
a pozdnej dobe vráť junače okamihy! —
„Marína!“ — ej, hej! slovo to divno šumí
a prešumieva krížom krahnúcu spevca hruď,
ohrieva, kriesi už odšumelé dumy
a cloní špatnou pravdou rozkošný niekedajší blud.
Darmo: zajali dušu samozvano rozumy
a ľúbej devy trón prejal slaviansky ľud.
V dôstojné siene slavianskej slávy
pôjdeš Ty milým prahom ľúbosti vrát?
Hej, keď obstanú chlapov pekelných búr ohavy,
pri nás vaše krásy budú sa ligotať:
Ty rozumieš, čo vo mne Ti vraví
Tvoj otec a Tvoj druh, Tvoj poet a Tvoj brat!
Kniha biela, čistá — je duša slávodevy,
čiara, či špľaha v nej sa nečerneje,
ľúbosť otlačí tam posvätných družstiev spevy:
A kniha biela, čistá — sú naše slovenské nádeje —
do ktorej — metajúc odkliatych hriechov plevy —
píše Spasiteľ-Boh pre večnosť slávne deje.
Oj, ťažko vlečie, motá sa stichy mojej niť,
jak ťažko snuje sa obrovská Slavian opona:
ale tlčie mi duša, jak môže len biť
srdce v deň veliký o bok vzkriesenia zvona,
želajúc veštectvom dumným preporodiť
slávodiev krásnu pleť v Slávomať Váho-Hrona.
Zdriemali boli už chvíľa struny Tvojho poeta,
ktovie, čo v driemote varyto moje snilo:
Tys’ dýchla v pásmo strún, dievčina ružoletá,
mladistvé zvonenie po nich sa rozlunilo:
Blahoslavstvuj! a nezabudni, keď čierna stane veta,
že spevca Tvojho zjavenie pod mohylou sa skrylo.
[
2
]
Prvý raz uverejnené v Sokole I. 1862, č. 6, 184.
O podnetoch, pre ktoré Sládkovič venoval báseň Maríne Hodžovej,
                              dozvedáme sa v poznámkach Jozefa Škultétyho k I. zväzku Spisov
                              básnických Andreja Sládkoviča (Martin, 1920, 284). „Marína, najstaršia
                              dcéra Michala M. Hodžu, hrdinsky bola vystúpila v Mikuláši, keď v máji
                              1861 maďaróni liptovskí brutálne napadli jej otca a Jána D.
                              Makovického. Meno Maríny Hodžovie dostalo vtedy zvláštny zvuk u
                              Slovákov. Iste pod dojmom toho, čo vedel o mikulášskom výjave, napísal
                              i Sládkovič svoju báseň. A Ján Botto tiež asi vtedy začal dumať to, čo
                              vyjavil 1863-ho roku v básni Na pamäť M. H.“
Sládkovič poslal báseň Maríne Hodžovej, ktorá sa mu aj listovne
                              poďakovala. V jeho pozostalosti zachoval sa iba rukopisný koncept (1
                              list rozmerov 40 × 25 cm) s podpisom básnikovým a s uvedením dáta „v
                              máji 1862“. Medzi naším textom a textom rukopisným je len málo
                              odchýliek: v. 1: ľúbezná — liubezná; v. 4: ľúbezné — liubezné; v. 9:
                              už odšumelé — juž odumreté; v. 10: cloní — sloní; niekedajší —
                              dakedajší; v. 12: ľúbej — liubej; v. 14: ľúbosti — liubosti; v. 18:
                              Tvoj — Tvôj; v. 20: špľaha — spläha; v. 21: ľúbosť — liubost;
                              družstiev — družstév; v. 24: Boh — Bôh; v. 25, 26: ťažko — ťäžko; v.
                              27: tlčie — tlče; v. 28: vzkriesenia — vzkrísenia.

--- KAPITOLA 3 ---

Na smrť pani Žofie Kellnerky-Hlaváčovskej
(† v Liptovskom Sv. Mikuláši 13. júna 1862)
[
3
]
Rozpusťte čierne vlasy, dcérky mojich Karpatov,
a zachoďte sa v prehorkom plači!
Synovia hôr tých mojich, zavolajte bratov,
žalujte nebu, čo hrdlo dostačí,
vybehnúc na hôr tých najvyššie temä:
že mal mater Hron a Váh — už jej nemá!
Oblečte matku Slávu, dcérky mojich Karpatov,
oblečteže ju v čierne, ako noc rúcho,
nech zabolestí bolesťou svätou,
až prenikne žiaľ večnej milosti ucho:
že v hrob kypiaci slzma sa zaviera
jedna z najbližších útrobe jej dcéra!
Čo najdrahšieho na zemi biednej mala,
svoje detence, i synov, i dcéry,
dušu blahorodú rodoblahu dala,
všetko — až na dno slávoľubstva miery:
A zato, že smrti už nič nenechala,
smrť nám ju, ju nám lakomá smrť vzala. —
No, keď už nohy žiaľ nám podlamuje
tak, že k jame za ňou kloníme sa;
keď za ňou vzlietnuť dušu kosť hamuje,
načože v tomto svete oprieme sa? —
Na to, na čo sa len láska opiera,
a to je modlitba, to je svätá viera!
Ona teraz už Hron i Váh láskou spojila:
tomu tam kolísku, tomuto hrob dala,
jednak za oboje i umrela i žila,
tomu i tomuto deti vychovala:
a teraz, keď tu zžala postať svoju,
tam k večnému sa sklonila pokoju.
Srdce ju tiahlo k liptovskej milej besede,
ustískala svojeť, „zbohom“ dala Hronu,
kľukatá ju cesta strmým Šturcom vedie,
ponad Ružobrehy k Slovenstva Sionu:
ale Boh čakal ju s besedou veselou,
pristrojených chórom blažených anjelov.
Pre tak dobrú dušu pomník kdeže postaviť?
Vo všetkých srdciach šíreho nášho Okolia!
A stánok duše tej, prach drahý osláviť
mohylu, akú Slováci vďační vyvolia? —
Boh volil; — Hoľa ho nízka nespokojí,
nebonosný Kriváň nad jej kosťmi stojí!
A tryznožalm jej ktorý poet zloží? —
duch prosí za ňu nevýslovným lkaním:
Smrť jej skry k smrti svojej, Synu Boží,
a prijmi dušu obmytú pokáním, —
prijm’ ju! — Amen, hej, prijal si už — pravý,
Trojjediný, v lono svojej blahoslávy!
[
3
]
Báseň prvý raz uverejnená v Sokole I. 1862 č. 9, 321.
Zachoval sa rukopisný koncept básne (1 list rozmerov 26 × 13,5 cm), na
                              ktorom pod textom Sládkovič si poznamenal názov: „Žofii Kellnerke
                              rodz. Hlaváčovskej“ a uviedol: „tlačenô v Sokole“. Medzi naším textom
                              a textom rukopisným sú tieto odchýlky: v. 10: prenikne — premkne
                              (sylabicky); v. 12. dcéra — céra; v. 16: slávoľubstva — slávoliubstva;
                              v. 18: lakomá smrt — zákonná smrt; v. 27: umrela — mrela (sylab.) v.
                              32: „zbohom“ dala; — „s Bohom“ riekla; v. 35: Boh — Bôh; v. 40: vďačnú
                              — vdäčnú; v. 41: Boh — Bôh; v. 42: nebonosný Kriváň — velebný Kriváň
                              (sylabicky); v. 44: lkaním — lkaniem; v. 46: pokáním —
                              pokaniem.

--- KAPITOLA 4 ---

Na Jana
[
4
]
Blčí vatra vatrená, vatrená
kol Svätojana mena:
Oj, Jane, Jane, Vajane!
Žiari žiara plameňa, plameňa,
za ňou naše plemená:
Oj, Jane, Jane, Vajane!
Ponad plameň, kúrňavu, kúrňavu,
skáču detskí za slávu:
Oj, Jane, Jane, Vajane!
Vôkol vatry a žiary a žiary
rozlieha sa spev jarý:
Oj, Jane, Jane, Vajane!
Hor len, ohník, horže, hor, — horže, hor
na grúňoch slovenských hôr:
Oj, Jane, Jane, Vajane!
V žiari nocou žiariacej, žiariacej
vidno postáv vždy viacej:
Oj, Jane, Jane, Vajane!
Do skoku sa postavy, postavy!
Ponad peklo do slávy!
Oj, Jane, Jane, Vajane!
Napred —
Janko
z Rimavy, z Rimavy,
ponad peklo do slávy!
Oj, Jane, Jane, Vajane!
Už je dníčka dve míle, dve míle
a nôcky len dve chvíle:
Oj, Jane, Jane, Vajane!
Už žltí sa v poli klas, v poli klas,
blízko je žníc spevohlas:
Oj, Jane, Jane, Vajane!
Ku lepšiemu polroku, polroku,
ponad vatru do skoku:
Oj, Jane, Jane, Vajane!
Skok a oheň rozpáli, rozpáli
rod studený, ospalý:
Oj, Jane, Jane, Vajane!
Už nad horou Slaviana, Slaviana
vzchodia zore Svätjana:
Oj, Jane, Jane, Vajane!
Vytlel oheň satana, satana,
deň sa jasá Svätjana:
Oj, Jane, Jane, Vajane!
[
4
]
Báseň prvý raz uverejnená v Sokole I. 1862 č. 6, 182 bez podpisu pod
                              názvom: „K meninám Velkomožného Pána
Jána
                                    Francisci
, redaktora ,Pešť-Budínskych Vedomostí‘“.
Hoci báseň už bola uverejnená v Sokole, Sládkovič ju chcel znovu
                              odtlačiť v druhom ročníku Almanachu Tábor, pre ktorý posielal 31. júla
                              1871 svoje príspevky. V sprievodnom liste, písanom Sytnianskemu, je o
                              básni táto zmienka: „Pieseňky ,na Jána‘ a ,na Mateja‘ boli pôvodne
                              písané k meninám: prvá p. J. Franciscimu; druhá Mat. Slabejovi.“ Keďže
                              Sytniansky druhý ročník almanachu Tábor nevydal, odtlačil báseň v Orle
                              1872, 161 — 162 pod sumárnym názvom ,Z pozostalých rukopisov A.
                              Sládkoviča‘. V Orle je však báseň bez ôsmej slohy (verše 21 — 23).
Zachovali sa dva rukopisy básne: 1. (R1) dva listy rozmerov 24 × 15 cm
                              s podpisom básnikovým a s udaním roku 1862 (prepis, ktorým je
                              pozmenený dátum na 1872 nezodpovedá vzniku básne). 2. (R2) 1 list
                              rozmerov 34 × 10,5 cm je bez ôsmej slohy (verše 21 — 23). Podľa neho
                              bola báseň tlačená v Orle.
Medzi naším textom a textami rukopisnými sú tieto odchýlky: v. 10:
                              Vôkol — R1: Vokol; v. 14: na grúňoch — R1, R2 :na grúňach; v. 22:
                              Napred — Janko z Rimavy — R1: Prední, Janko z Rimavy.

--- KAPITOLA 5 ---

Piesne na privítanie biskupa Moysesa v B. Bystrici v decembri 1862
[
5
]
I
Niet už noci na Slovenskej zemi,
hviezda svieti, k spaseniu vedúca,
tvorcu svetiel dobrorečíme my,
pieseň vďaky k nemu letí vrúca:
Ty si hviezda tá, my vítame Ťa:
nech Ti večnej slávy fakle svieťa!
Niet už noci v Slovenskom okolí,
duší tisíc žiarou vďaky svieti;
hlas jeden len od hole ku holi
otcovi znie národa v ústrety:
Tys’ otec ten, a my vítame Ťa:
nech Ti večnej slávy fakle svieťa!
Niet už noci, pravda Spasiteľa
tmu pekelnú víťazne zaháňa:
máš už ľudu v meste tomto veľa,
ktorého Tys’ rozkoš a ochrana;
chlúba naša! hej, my vítame Ťa:
nech Ti večnej slávy fakle svieťa!
II
Dlhá je noc a pozde svitá
a ľud úbohý ťažko spí,
hlava mu v ťažkých mrakoch zavitá
a duša mu o ráne sní,
nad ním modlitba za skoré vstanie:
Svetla, svetla! nebeský Pane! —
Svitá, už svitá, vstávajú deti —
Vitaj nám, vitaj,
Slnko
osvety!
Zima dlhá, pozde sa jarí,
na srdci ľudu ľadný srieň
v cievočkách žitia miazgu nevarí,
nemôž’ pučiť Slovenstva peň;
šumia modlitby, vzdychania ranné:
Tepla, tepla! nebeský Pane! —
Hreje, už hreje! — pučí sloboda!
Vitaj nám, vitaj,
Slnko
národa!
III
Usne večným snom, kto v žitia dobe,
keď vstáva svet, ešte tuho chrápe;
kto, keď bije hodina porobe,
práva božské právom sveta šliape:
Ktože komu žičí peklo? my nie! —
Ale Tvoje meno nezahynie!
Ach, i Tvoja drahá nám postava,
tvár otcovská, ruka dobročinná,
zbožný jazyk, oka hviezdna sláva
minie, božia keď príde hodina.
No, nech sa, čo minúť sa má, minie:
Ale meno Tvoje nezahynie!
Druhé mená vymiznú z pamäti,
ktoré tu sme srdcom radi mali,
mená drahé: dieťa, otec, mati,
druh i družka i vlastné pochvaly.
Všetko, všetko minie: ale Ty nie.
Tvoje meno nikdy nezahynie!
[
5
]
Uverejnil ich sumárne Jozef Škultéty v Slovenských pohľadoch 1908, 562
                              — 563. (Druhá pieseň bola uverejnená v Dennici II. 1872, č. 5, 67 —
                              68, aj v Spisoch básnických, Praha, 1878, 636 pod názvom
Pieseň
ku privítaniu p. Biskupa Moysesa v
                              B. Bystrici skrz praeparandistov v decembri roku 1862.)
Podľa Škultétyho údaju, tieto básne sú i v zozname básní
                              pripravovaných pre druhý zväzok „Spisov básnických“. (Slovenské
                              pohľady, 1908, 565.) Škultéty cituje aj Sládkovičovu poznámku, ktorú
                              vlastnoručne zaznačil na rukopise I. piesne: „Piesne tieto spievané
                              boli: Prvá pri uvítaní biskupa Moysesa pred residenciou v B. Bystrici
                              3. decembra; druhá niekoľko dní po tom v präparandii učitelskej tamže;
                              tretia tamže na deň Jeho prevzácneho mena, na deň sv. Štefana muč.“
Zachovali sa rukopisy všetkých troch piesní.
I. 1 list rozmerov 21 × 17,5 cm (koncept) má názov „Osv. Bisk.
                              Moysesovi“ a dátum „3. dec. 862“.
II. 1 list rozmerov 18,5 × 11,5 a má ten istý názov ako v Dennici 1872
                              a v Spisoch básnických 1878.
III. 1 list rozmerov 23 × 14 cm (koncept) má názov: „Osv. b. Moysesovi
                              na den jmena“ a dátum: „Na den Štef. Muč. 1862“.

--- KAPITOLA 6 ---

Štefanovi Moysesovi
na deň sv. Štefana Pramučedlníka, 1862
[
6
]
V brodoch krvi tí pýšia sa vykúpaní,
my baránkovou krvou vykúpení;
tí, jak dračica tá, vysokých Čachtíc pani,
my jak publikáni kajúci, potupení;
tí zasedali vždy sťa kŕkaví havrani,
my sťa hrob vzkriesenia slzami kropený,
tých slávu surmity, bubny zvestovali,
my vo vzdychoch žiaľu sme sa vychovali.
A posiaľ ešte rieky Váhu i Hrona,
a posiaľ ešte slovenské naše lipy —
sú nám mutné, smutné vody Babylona
a vŕby, pod nimiž pieseň zajatia chripí:
Čo sme, to kryje ešte časov opona,
a čo sme boli, to taj a nám ľudské vtipy;
údel nám je obeť, mzda naša je robota
a Kriváň nám nie je Sion, lež Golgota! —
Mučedlníkov biskup!
Ty
takto stojíš
muž plný viery a plný zmužilosti,
krásny Bohu, lebo len jeho
Ty
sa bojíš,
mocný v rečiach
Ty
a mocný v účinnosti,
zbraňou slova pravdy svojeť i seba zbrojíš,
spravodlivému
Ti
nedolie škola zlosti
a nemá lož, nemá, kde by sa podela,
keď vidí tvár
Tvoju
, ako tvár anjela. —
Ty váľaš dolu Molocha zlaté stany,
Ty hviezdu Remfan roníš do pekla dolu,
tresceš srdce divé a sluch neobrezaný,
Ty karháš tvrdošijných zradcov pyšnú školu
a hrmíš na vrahov, ktorí prorockú roľu
poliali krvou aj kríž predzvestovaný!
Zlobia sa tí a škrípu zubami na
Teba
,
a Ty, plný viery, pohliadaš do neba.
Hej, veď vy ste sa vždy duchu svätému protivili,
synovia vy, jak aj otcovia vaši,
veštcov nových dôb po zlodejsky ste bili
a noc hájili ste, v ktorej hriech duše straší,
z ruky anjela zákon ste uchytili
a zostali ste vy v nadvládnej samopaši!
Tí kričia hlasom veľkým, a prsty v uši pchajú:
Oči Tvoje na božiu slávu sa dívajú.
Mučedlník biskupov! Ten, kto s
Tebou
nenie,
je proti
Tebe
, zločinom nečinnosti:
Ale
Ty
berieš na seba pohanenie
iných a trpíš rád pomstu za cudzie zlosti,
svet kľaje: na
Tvojich
ústach je modlenie
a v krupobití skál, ku nebies vysokosti
od kolien zeme ide veľké
Tvoje
volanie:
Nepokladajže im to za hriech, Pane! —
Štefan! posvätná ruka leží v hradbách Budína.
Ruka, čo pätila pohanov neveru;
ruka, čo drahé veno pre dcéru Hospodina
dala, pre nebeskú bratoľubstva vieru;
ruka, ktorú vlasti syn s velebou spomína,
že vychovala voľnosť v postavy plnú mieru;
tak
Tvoju
, — keď Ti zastrie oči ten sen váhavý,
nech najpozdnejší Slovák, mrúc ešte, blahoslaví!
Štefan! kamene, pod ktorými krvosvedok prvý
zem tú nevďačnú za neba raj mení, —
boli tie, v ktorých sa blesk mesta toho mrví,
kde nemal zostať ani kameň na kameni:
Ježiš ten, v ktorého sväto-čistej krvi
vrah i mučedlník jednako sú zbielení —
dajže
Ti
, pred trónom nebies Pána —
nie smrť — lež slávokruh tamtoho Štefana!
Štefan!
Ty
slávnejší si nad kniežatá:
Tí majú len koruny, ale
Ty
si koruna,
naša koruna, — nie z mizerného zlata,
ale z dedičstva blahozvestov Soluna,
z viery našej svätej a lásky uliata! —
Nestíchne nikdy našich poetov struna,
hlásajúc, že
Ty
, ó blaho Slovenstva,
i máš odložený veniec blahoslavenstva!
Hospodine, Bože v Trojici jediný!
Vieme, že dáš
Mu
Ty viac, než my prosiť vieme,
dáš radosť, pokoj, slávu aj milé pozdné šediny,
všetko dáš, viac, viac dáš, než my rozumieme;
jedinú len prosbu dnes, mestá i dediny,
pred svätý trón Tvoj srdcom jedným nesiem:
Nech zmilovaniu Tvojmu nemilé nenie
naše — žes’ dal Ho nám — večné dobrorečenie!
[
6
]
Báseň prvý raz uverejnená v Sokole I. 1862, č. 12, 441 — 442 pod
                              názvom: „Osvietenému Pánovi, Pánu
Štefanovi
                                    Moysesovi
, biskupovi b. bystrickému, doktorovi
                              filozofie, obhajcovi národa Slovenského
na den sv. Štefana
                                    Pramučedlníka 1862“
.
Báseň vyšla v Sokole bez podpisu. Autorstvo na základe rukopisu zistil
                              Jozef Škultéty, ktorý uvádza, že „možno ju nájsť i v zozname, ktorý
                              Sládkovič roku 1871 zostavil o svojich básňach, nevydaných do toho
                              času súborne“. (Slovenské pohľady, 1908, 567.)
Sládkovič poslal báseň Moysesovi, čomu nasvedčuje tá skutočnosť, že
                              Jozef Bánsky našiel jej rukopis roku 1953 v brošúre Štefana Moysesa
                              „Myšlienky o záhradníctve“. (Podľa poznámky A. A. Baníka na rukopise
                              básne.)
Medzi naším textom a rukopisom (2 listy rozmerov 35,5 × 22cm — názov
                              rukopisný je ten istý ako v Sokole) sú tieto odchýlky: v. 1: V brodoch
                              krvi tí pýšia sa — V brodoch krve tí pýša sa; v. 5: kŕkaví havrani —
                              kŕkavé havrany; v. 8: vo vzdychoch žiaľu — vo vzdychoch žiala; v. 13:
                              ešte časov — ješte časôv; v. 14: ľudské — liudské; v. 16: nie je —
                              nenie; v. 17: Mučedlníkov — Mučedlníkôv; v. 20: v rečiach — v rečach;
                              v. 21: svojeť i seba — svojäť i sebä; v. 24: anjela — andela; v. 28:
                              zradcov — zradcôv; v. 29: na vrahov — na vrahôv; v. 31: na Teba — na
                              Tebä; v. 33: veď — veť; v. 38: zostali — zôstali; v. 43: na seba — na
                              sebä; v. 44: za cudzie — za cudzé; v. 45: kľaje — kläje; v. 46: v
                              krupobití — v krupobitiu; v. 47: ide veľké — jde veliké; v. 52:
                              bratoľubstva — bratoliubstva; v. 55: zastrie — zastre; v. 58: nevďačnú
                              — nevdäčnú; v. 60: zostať — zôstat; v. 63: pred trónom — pred trônom;
                              v. 68: z dedičstva — z dedictva; v. 74, 76: než my — lež my; v. 75:
                              pozdné — pozdnie; v. 78: trón Tvoj — trôn Tvoj.

--- KAPITOLA 7 ---

Na mohyle Štefana Záhorského
† 28. febr. 1863
[
7
]
Prizrelo sa mladé slnko na
háj
nezelený,
prizrelo sa na halúzky, na ich srieň studený;
poľúbilo jarné slnko kryštálové prútky,
na suchý list chladnej zeme kvapkali zármutky; —
Hej, čo ty slzíš, hájiku? — Háj mi len hovorí:
Za hory! za hory! —
Kukulienka vábiť ide a ľady sa taja,
už sa púčky prebúdzajú po vrcholcoch hája,
hora, horička, ty chystáš sukienku zelenú: —
Ach, zle je, zle! vrah sekeru nesie naostrenú,
a zašiel ti
hájnik
mladý, čo s vrahmi sa borí —
za hory! za hory! —
Na Slovensku zora svitá, a nám slnko padá,
po národe Aurorina, tu Hespera vláda:
Ach, ťažko mrieť, keď svet i rod k životu sa budí,
ťažko zúfať, keď úfaním kvitne družstvo ľudí:
Žiaľ! jasavá hviezda naša strelletmo sa morí
za hory! za hory!
Stával kňaz na horách svätých: Ararat výšina,
Oreb i Sinay a Sion s baštou Hospodina,
i zelená Olív hora aj pustá Golgata
vítavali kríža sluhu, znali kríža brata:
Ale zašiel, zaronil sa už, priateľ pokory —
za hory! za hory!
Stával brat na horách našich: snežné naše Hole,
Tatry, Krkonoše, Ural, Balkána vrchole
k nebies výškam nosievali dušu rodoľúbu,
kochávali oko, srdce doľou bohosľubu:
Zašlo srdce, oko zašlo v božích vekov dvory. —
Za hory! za hory!
Hľadá srdce, oko hľadá, — lež darmo ho hľadá, —
slnko naše zašlo ta, kde slnko nezapadá,
z tejto strany tých vekohôr druha nášho nenie,
preto srdce, oko naše ta za ním sa ženie,
kde Bohosyn vekodobu nových svetov tvorí, —
za hory! za hory!
Pukla jedna struna biedna zas na mojom stroji,
ostatný jej šum sa žiaľno dušou mojou rojí,
v nemú sa mení modlitbu chválospevu znenie; —
Štefane, tams’! — viera je to, nie temné tušenie:
Za Tebou! za Tebou k sláve! — my ešte tu chorí! —
Za hory! za hory!
[
7
]
Báseň prvý raz uverejnená v Sokole II. 1863, č. 6, 121.
Sládkovič nielenže napísal báseň o nebohom Štefanovi Záhorskom, ale
                              medzi jeho rukopismi sú i „Nápisy na náhrobník Štefana Záhorského“,
                              ktoré uverejnil Jozef Škultéty v Slovenských pohľadoch 1908, 564 — 565
                              s poznámkou: „Pod Nápisy na náhrobník Štefana Záhorského je pripísanô:
                              ,Nápisy na hrobník Štefana Záhorského navrhuje Sládkovič. 1863‘. —
                              Štefan Záhorský bol r. kat. farárom v Hájnikoch, neďaleko Banskej
                              Bystrice. Umrel vo februári 1863. „Nápisy“ však do vydania nedávame,
                              pretože sú to iba isté historické dokumenty, no nie sú ani umeleckým
                              dielom, ba niet v nich ani bližších spojitostí s básňou „Na mohyle
                              Štefana Záhorského“.
Medzi uverejneným textom a textom zachovaného rukopisného konceptu (1
                              list rozmerov 34 × 21 cm) sú tieto odchýlky: v. 7: ľady — lädy; v. 8:
                              po vrcholcoch — po vrcholcach; v rukopise sú prečíslované verše tretej
                              slohy v tomto poradí: 15, 16, 13, 14, 17, 18; v. 16: úfaním — nádejmi;
                              v. 20: Oreb i Sinai — Oreb a Sinai; v. 25: rodoľúbu — rodoliubu; v.
                              28: kochávali oko, srdce — kochávali srdce, oko; v. 31: hľadá — hlädá;
                              v. 35: svetov — svetôv.

--- KAPITOLA 8 ---

Na deň sv. Tomáša 1864
[
8
]
Veta ti, pejma, — v dverách Jeho ti veta,
bo na prahu Jeho stráži tichá pokora! —
Prijme ťa dobrý ten? — no, keďže aj prijme ťa,
začervenieš sa sťaby pred slncom zora;
chráň sa uraziť muža, — pejma, lichotné dieťa! —
Muž svätyne to — nie hrdoš kráľodvora:
pred týmto chvála naspäť chválená plesá,
tamten pred chválou žiaľno začervenie sa!
Nechoď tam, pejma, ty ľúbeznica sveta!
Ľúbeznica Jeho tíškodychá samota;
rada s modlitbou duša Jeho sa stretá,
a s Ním rada sa stretá bledá sirota, —
ty čo chceš tam? — To mne tvoja odveta:
„Sirota pieseň ja, z matky Slávy života, —
nie k dverám Jeho, — v božej milosti záhrenie
za Neho, sirotu, moje dobrorečenie!“ —
Požehnaná zem, ty Oravienka naša,
neprestaň rodiť veliké, slávne deti!
Jordán-Orava, krsteľnica Tomáša,
veriacich takých Pán Boh požehnajže ti! —
Sloven tvoj z hrobu život už vynáša, —
svitá deň slávy mu, — po zrade to deň tretí, —
„Pokoj vám!“ žehná u slovenských dverí
a — jedenásty každý mu neuverí! —
Tomáš tvoj — Orava — Oravienka milá —
Tomáš tvoj vidí plamenné jazvy národa,
hľadí na ruku, ktorú zbojnič prebila,
žmie vkladá v bok, nímž tiekla krv a voda.
V slovo Slavianstva viera v ňom ožila,
so slovom slovutná slovenstva sloboda, —
váha sklonila sa: — i skríkne Tomáš tvoj,
Oravienka naša: „Hoj, rod môj a ľud môj!“
Keď jednou hrsťou čiaha v ťažké národa rany,
tu druhou hrsťou čiaha v zlaté svoje poklady,
v poklady poklad sám jasavý, neprebraný, —
Simeon staručký, čo predtým Tomáš mladý,
v tamtie večného žitia Hospodina stany
pokojným, zroseným vďakom okom hľadí
a z úst mu radosti svätej hlasy hudú:
„Prepusť ma: videl som slávu Tvojho ľudu!“ —
Neprepusť, Pane! — ak Ti tak svätá vôľa! —
Izrael nový dnes s týmto pred Tebou kľačí;
alebo prepusť, kam sláva Ho slávnejšia volá, —
akže tak Tebe sa, Pane praslávy, páči!
Len nech tam, — u svadby Baránkovej stola, —
majestát Tvoj mu privetiť ráči:
„Vernes’ ťažil s peniažkom Slovana,
sluha! vojdi v radosť svojho Pána!“
[
8
]
Báseň prvý raz uverejnená v Sokole IV. 1865 č. 1, 8 — 9.
Na rukopise (2 listy rozmerov 34 × 21 cm) za textom je uvedený tento
                              názov:
K úcte
Velkodôstojnej Velkomožnosti
Pána Tomáša Červena
Pokladníka Matice Slovenskej
na deň Sv. Tomáša
1864.
Medzi tu uverejneným textom a textom rukopisným sú tieto odchýlky: v.
                              7: naspäť — nazpak; v. 9; v. 10: ľúbeznice — liubeznice; v. 20 Boh —
                              Bôh; v. 21, 25, 26, 31: tvoj — tvôj; v. 33: Keď jednou hrsťou čiahá —
                              A jednou hrstou čahá; v. 34: čiaha — čahá; v. 45: u svadby — u svatby;
                              v. 46: Tvoj — Tvôj.

--- KAPITOLA 9 ---

Jánovi Franciscimu
[
9
]
Tys’ to, — pacholiatko to ľúbe,
krstené vlahou šumnej Rimavy?
ktorému v svätom velikosti sľube
usmieva sa vševládny Pán slávy? —
Tys’ to, bremiatko na smrti matera,
na srdci, jehož ľúbezný zvon,
v tušení, slávy proroctvom udiera? —
To on! to on!
Tys’ to, — chlap na piaď, prstenkovlasý,
v skoku o stávku s baranci,
s parobci hradskej pasujúci pasy,
knihy kerovný so školskými šarvanci?
Tys’ to, — čo ľúbiš divočky zrakožiar
i žrebca samopašný zhon,
i lopty let, i purgy rannú jar? —
To on! to on!
Tys’ to, — vrstovník driečny vrstovníkov,
ľúbených diev druh ľúbený,
postava šľachty svätejších zvykov,
junák sláve zasnúbený,
nesklonný priateľ vyšších letov,
nenávistník nízkych poklôn, —
Tys’ to, — slavianskych šuhaj svetov? —
To on! to on!
Tys’ to, — poet mladý, mladosť pejúci,
rozprávnik poviestok zdedených,
robotník národa na svet súci,
vodca smelých, nezvedených,
holub v pokoji — sokol v boji, —
jednaký — mier to, či pohon —
orol v letu, — bralo, keď stojí? —
To on! to on!
Tys’ to, — šibenec, hoden vencov neba,
slobodný väzeň biednych otrokov,
sudca tých, krvou čo súdili Teba,
vraždili slávy slovenskej prorokov? —
Tys’ to, — čo berie kríž ťažký na seba
pre Tatier velebný Sion,
vediac i žiť, i mrieť, ako treba? —
To on! to on!
Tys’ to, — čo velie pod národa zástavou,
pod zástavou biel-modro-červenou,
s veličanskou orlicou dvojhlavou,
čate dobrej vôle verných členov,
čistiac od zberby krokodílov
slovenský Váh, slovenský Hron
slovenskou valnou, dobrou silou? —
To on! to on!
Tys’ to, — čo stál tak na pustách Maďarov
sťa driečna lipa v Bakoni,
pokoriac pyšnú tvár pokornou tvárou —
v ktorom
nás
poznali oni?
Tys’ to, — čo strhnúc hradby nepriateľov,
dobyť srdcia ich šiel ta von, —
podmaniteľ ten podmaniteľov? —
To on! to on!
Tys’ to, — svetlo na horách Budína,
vedomec vedomcov slovenských,
sôvetník jasných Habsburgovcov syna
véhlasný, — v radách rodných i zemských!
Tys’ to, — druh verný družstva Tatrína, —
jemuž dala predsedu trón
svätomartinská Slovače družina? —
To on! to on!
Tys’ to, — bohatier Anny svätice, —
cárom Všerús druh uctený;
syn z najmilejších milej Matice,
či otec tejto slávoženy, —
ktorý otvoril šíre jej svetlice,
ktorého ľúby, mohutný ozón
nasypal v lono jej stotisíce? —
To on! to on!
„Bol človek — vraj — poslaný od Boha,
ktorému meno bolo Ján“:
Tys’ to, — ktorého pokojná noha
stúpa do triumfálnych brán,
kráča v osvetlený svoj stan, —
tys’ to — pýtam sa napokon —
veľký Tatier našich župan? —
To on! to on!
No, ligocže sa, svieť, Osvietený,
svieť na slávy slovenskej dráhu!
Jak Ty, ľud Tvoj má byť povýšený,
vyššie, vyššie, ťah po ťahu! —
Držals’ v pekle, zadržíš v svetle neba
i zlata blesk, i striebra tón,
ba v svetle tom svet lepšie pozná Teba!
To on! to on!
[
9
]
Báseň prvý raz uverejnená v Pešťbudínskych vedomostiach IV. 1864, č.
                              100. Odtiaľ bez zmeny bola prevzatá do Sokola IV. 1865, č. 1, 3 — 4.
                              Báseň v Pešťbudínskych vedomostiach i v Sokole má názov: „Pánu Jánovi
                              Franciscimu Jeho Osvietenosti Ľuptovskému županovi.“
Francisci koncom roku 1864 zavítal do Banskej Bystrice, kde sa mu
                              dostalo vrelého prijatia. Sám Sládkovič považoval Francisciho návštevu
                              za veľkú udalosť a pred jeho príchodom napísal oslavnú báseň, o čom sa
                              dočítame zo Sládkovičovho listu Augustovi Horislavovi Krčmérymu 21.
                              novembra 1864:
Môj a Boží Auguste!
V ktorú hodinu prijde syn človeka, župan ľubtovský, o tom, — nepoviem
                              anjeli v nebi — ale bystrickí národovci a radvanskí povedať nevedia. —
                              Čo ja dosial viem, je to, že niektorí naši: Turzo, Chrástek, Čulen —
                              majú dnes do Sv. Kríža vústrety Rímovcovi nášmu vybrať sa, — s tým
                              úmyslom, že — najdúc ho tam — doprevadia zajtra hore.
Škrabem hlavu od omrzlosti, že ani o tom svetla Ti dať nemôžem, ako sa
                              schôdzky okolo milého hosťa zriadia. Ukáže sa to bezpochyby len potom,
                              keď bude tu a keď o tom s ním samým prehovoriť možno bude.
V obstojatelstvách takýchto, Tebe, Gustík, tuším neprichodí jináč
                              urobiť, len, zajtra pred večerom vybehnúť hore a osobne zamiešať sa do
                              behu vecí, a hádam v stredu, po vykonaných prácach úradných, takže.
Pejma moja bude loviť príhodné okamženie, kde by miesta našla. — Tvoje
                              pochválenie jej nedám za groš. —
Paulinimu naložil som dovedať sa o veci.
S Bohom, do videnia! Váš a Tvôj celou dušou
Andrej.
O Sládkovičovom vzťahu k významnému predstaviteľovi
                              kultúrnopolitického života zachoval sa aj dokument, reč, ktorou
                              Francisciho vítal a v ktorej sú myšlienky, rozvedené v oslavnej básni
                              („On ale našu slávu nežiada: lebo má
ľúbosť
našu.
                              On je tu náš povestník, náš vedomec, náš dobrovoľnícky veliteľ, nášho
                              Svätomartinského Shrom. Predseda, našej Bratice slov. čestný doživotný
                              Podpredseda, náš vôdca národný a kto vyráta všetko!…“).
Zachovali sa dva exempláre rukopisov s datovaním „O Martine 1864“,
                              ktoré sa v ničom od seba nelíšia, ani pravopisom, ani formátom (oba sa
                              skladajú z dvoch listov rozmerov 34 × 21 cm). Len vzhľadom k nášmu
                              textu rukopisy vykazujú tieto odchýlky: v. 1: pacholiatko —
                              paholiatko; v. 5: bremiatko — bremiačko; v. 7: v tušení — v tušeniu;
                              v. 12: kerovný — kärovný; v. 15: rannú — ranniu; v. 17: vrstovníkov —
                              vrstovníkôv; v. 19: zvykov — zvykôv; v. 22: poklon — poklôn; v. 23:
                              svetov — svetôv; v. 28: vodca — vôdca; v. 33: vencov — vencôv; v. 34:
                              otrokov — otrokôv; v. 35: Teba — Tebä; v. 36: prorokov — prorokôv; v.
                              37: berie kríž ťažký na seba — bere kríž ťažký na sebä; v. 44: členov
                              — členôv; v. 46: Hron — Hrôn; v. 49: Maďarov — Maďarôv; v. 50: v
                              Bakoni — v bukoni; v. 53: nepriateľov — nepriatelôv; v. 55:
                              podmaniteľov — podmanitelôv; v. 58: vedomcov — vedomcôv; v. 63:
                              Slovače — Sloväče; v. 77: svoj — svôj; v. 83: Tvoj — Tvôj; v. 84:
                              vyššie — vyššej; v. 87: Teba — Tebä.

--- KAPITOLA 10 ---

Tomášovi Červenovi
[
10
]
Na vysočinách svätých, na skale diamantovej,
na céder spásy všehriechu spoľahlá,
stála nevesta Baránkova.
Zamenila šat pokorných žiaľov
za čistý zlatohlav ligotavý,
ovinula čeľustie svätoslávou
a znamenie múk ženíchových
vložila za milostné záhrenie:
Spočinuli ústa v modlitbe lásky.
I rozhľadela sa poľom slávy,
i zdvihla ruku žehnaním posvätenú,
blesk vôle všemohúcej vynoril sa svetom
a zasadnul na duši vyvolenej:
Kde sa vzala, tu sa vzala —
družka i slúžka nevesty nebies,
družka po srdci božom, slúžka po srdci svojom,
zlatovlasá, sivooká, kruhotvará,
pani Uralu, Tatier, Balkánu,
dcéra Slávy, Slovanov mati,
oblečená v karmažín zlatorubý,
odetá kusom jasného neba.
Poklonila sa i dýchla pozdravením,
oprela mäkký lakeť na pavézu slávnu,
na štít hôr trojich a dvojeho kríža
a oprela lúč oka ľúbeznú
na ľúbezné ústa cárice-nevesty,
i zadŕžala dych, načúvajúc veleslovu.
Rozhliadla sa šírym rajským poľom
a zornicou jasnou oblietla kvetiny.
Sťaby pod dychom vetierka od Libanu
ukláňali sa kalíšky vône plné
pred zrakom bezšumným družice Pána slávy,
i kývali hlávkami dúhovými,
klaňajúc sa a ponúkajúc sa.
Nachýlila sa mati všetkých svätých, —
v ruke zorovej zabelela sa
svätomierom
zakvitlá ľalia;
vystrela ruku dcéra Siona znovu, —
v prstoch priezračných hrala so slnkom
páchnuca
večnosťou
nebeská nevädza;
čiahla milostným ramenom ešte, —
v hrsti žiaril kvet-mak, kvet
ľúbosti
,
zafarbený svätokrvou, vyliatou za život sveta.
Podňala pravica bohoľúbej
kytice div biel-modro-červený,
dáva trojkvet matke slávodetí
a svätozonom zablahovetí:
TOMÁŠOVI,
môjmu sluhovi, tvojmu synovi,
miláčkovi oboch,
s poľúbením svätým —
kvet večného pokoja
i kvet bezsmrtia,
i kvet lásky božej
mladého mája dobou
vpleť do šedín posvätných.
I stalo sa! —
Zaškúlilo nešľachetné oko samoľúbych:
Hory slovanské ozvali sa radosťou svätou.
[
10
]
Báseň prvý raz uverejnená v publikácii: „
Jeho
                                    Vysokodôstojnosti
, veľkomožnému pánu
Tomášu
                                    Červenovi
, opátovi, veľkému prepoštovi a kanonikovi
                              stolného biskupského chrámu b. bystrického, prednostovi prosynodálnych
                              zkúšok, prodirektorovi biskupského lycea, riaditeľovi ústavu
                              nevládnych a vyslúžilých kňazov diecesánskych, radcovi bisk.
                              konsistoria súdu manželského a pokladníkovi Matice slovenskej, k jeho
                              povýšeniu
na veľké prepošstvo b. bystrické
v
                              pamätných dňoch 8. apríla a 11. mája MDCCCLXV vďačia sa Jeho po
                              cirkvi, po národu slavnostnou radosťou uveličení ctitelia.“ Viedeň
                              1865.
Medzi publikovaným textom a textom rukopisným (1 list rozmerov 34 × 21
                              cm, na ktorom niet ani názvu, ani podpisu) je jediná odchýlka: v
                              rukopise je za veršom 27 verš: Rozhliadla sa milá Bohosyna. V
                              porovnaní s naším textom sú tieto odchýlky: v. 37: ľalia — ľalija; v.
                              43: zafarbený — zabarvený; v. 49: môjmu — mojmu.