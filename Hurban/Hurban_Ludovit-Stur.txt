--- KAPITOLA 1 ---

Kniha prvá
Obsah
I.
II.
III.
IV.
V.
VI.
VII.
I.
„Slovenské pohľady“ teda vzkriesené sú k novému životu;
[
1
]
prajeme im dlhšieho života, než ho mali tie prvotné. A čím môžem lepšie
            vyjaviť svoju radosť nad týmto zjavom veľmi potešiteľným ako tým, keď stanúc poriadne do
            radu delníkov sviežich sám tiež, kým ešte deň je, priložím jedno polienko k ohníku
            tomuto na Tatrách zapálenému.
Po čom dávno už túžili
[
2
]
priatelia slovenského národa, jak tu doma, tak i von z užšej vlasti tejto
            bývajúci, to bol životopis Ľudovíta nezapomenuteľného, tohoto kriesiteľa mládeže, tohoto
            vyneslého bohatiera myšlienky slovanskej na Tatrách, tohoto večného mládenca s ohňami
            duše a srdca nekonečne dojímavými, tohoto všetkým Slovanom známeho a všetkých popredných
            Slovanov znavšieho jednak muža ideálov, jednak ale i muža činov.
Nuž nech „Slovenské pohľady“ nového behu s týmto naším drahým pokladom vyjdú na
            verejnosť tejto novej spoločnosti duchov Štúrom vzkriesených a nech ony sa odvážia, k
            čomu nik sa neodvážil doteraz: namaľovať tento ideálny obraz novšej histórie ubiedeného,
            utrýzneného, ukrižovaného národa slovenského. V Ľudovítovi našom je zobrazený celý národ
            náš. On je ideál mládeže, on miláčik starcov, meno jeho je v najlepších kruhoch národnej
            spoločnosti slovenskej v tej najčistejšej pamiatke. Ďalšie Slovanstvo zná ho čo hviezdu
            zapadnutú na oblohe, no svietiacu v stranách šíreho sveta slovanského v mnohočíselných
            rozpomienkach a tradíciách jeho ducha.
On zomrel, podľa vlastného svojho náhľadu, ktorý dávno pred smrťou rozkladal mi z
            príležitosti uvažovania Julia Caesara
[
3
]
o jeho smrti. On zomrel práve v čas, keď veliké veci vykonal a k väčším
            chystal sa. „To je pekná smrť,“ hovoril, „keď padá hrdina v mladom veku prv, než môže
            vidieť svet jeho mdlobu, aká konečne každého nadísť musí.“ Tu sme sa nezrovnávali s
            Ľudovítom, ale bolo v tom tušenie jeho osudu tragického. Tušenie prorocké jeho skončenia
            je vyrazené i v tom epigrame na Modru:
[
4
]
„Bílá snad si byla, když Modrou teď se nazýváš,
černou, zdá se mi, než slouti mi ještě budeš!“
Tento nápis padá ešte do študentských dôb Ľudovítových, tak asi do r. 1835. Písali
            sme československy a vtedy nestála ešte Modra zhola v žiadnom pomere ku Štúrovcom. Bolo
            tam evanjelické gymnázium. Mesto ináč nepatrného významu. Dobrobyt kvitol ku spokojnosti
            všeobecnej, povedomia politického nebolo žiadneho. Spoločnosť bola dualisticky pokojne
            znášajúca sa,
[
5
]
Nemci totiž a Slováci spoločne a obapolne kazili jazyk svoj. „Frau Mutter,
            wo ist die solnička?“
[
6
]
„In der Kuchl auf der polička,“
[
7
]
znela odpoveď. A žiak po ulici idúci volal za kamarátom: „Amice, quorsum pergis?“
[
8
]
„Tu len, versus Harmoniam,“
[
9
]
bola zas odveta. Žiaci z tohoto gymnázia do Prešporku (Požúňa)
            prichádzajúci, boli ako „Modrenses“
[
10
]
posmievaní. To tak trvalo až do príchodu Karola Štúra
[
11
]
za správcu gymnázia toho (r. 1839).
Mne zavčasu prichodil nápis citovaný nápadným. Dôverného priateľa môjho, niečo skôr s
            Ľudovítom sa oboznámivšieho, Juraja Bojislava Záborského,
[
12
]
som ja už r. 1836 sa spytoval, čo by to znamenalo v tom nápise „černou zdá
            se mi, než slouti mi ještě budeš?“ On nevedel mi to vysvetliť. Po zoznámení sa s
            Ľudovítom prvé bolo, na čo som sa domáhal. Ľudovít sa usmial a riekol: „To mi len tak v
            zadumaní sa nad Modrou napadlo, bez toho, že bych dačo určitého bol myslel.“ Ako bych
            bol zabudol na prvú otázku túto, ešte r. 1848 spytoval som sa, čo s tým nápisom chcel.
            To bolo ale aj posledné spytovanie sa: lebo odpoveď Ľudovítova prešla mi kosti. Ja bál
            som sa odvtedy o jeho život. „Ale očuješ,“ vetil Ľudovít, „čo ti tak ten môj starý nápis
            vrčí v hlave? Už si sa ma viac ráz na to dopytoval. Aby ozaj nestala sa mi Modra kedysi
            čiernou!“
Nechali sme tú náhodilú náhody myšlienkovej otázku; ale ja ten nápis v mysli i pamäti
            svojej nosil dlhé roky. Až o sviatkoch vianočných r. 1855 doletel posol z Modry so
            zvesťou ako noc čiernou: Ľudovít 22. decembra nešťastne na poľovačke padnúc, vlastnou
            puškou vystrelivšou v páde, ranený na smrť leží. V denníku mojom oznamov cirkevných
            stojí zo dňa toho: „Do modlitby naší cirkevní zavřeme muže jednoho, jenž jest jměním
            obecním národa našeho a okrasou církve evanjelické, jemuž v těžké nemoci jeho přáti
            budeme Božího smilování a vysvobození z ruky smrti ukrutné, takto za Ľudovíta Štúra i za
            nás všech se modlíce.“ Modlitba bola s hlasitým plačom polohlasne za mnou odriekaná.
            Nemoc tá skončila sa smrťou oslávencovou dňa 12. januára 1856. Vyplnil štyridsať rokov,
            dva mesiace a štrnásť dní pohnutého, tvorivého života.
V najkrajšej sile muža mladého, ako sa mu to pozdávalo v dumaniach jeho o svete a
            živote značnejších ľudí, skonal beh svoj v meste, ktoré si obrazotvornosť jeho dávno
            pred katastrofou touto označila za „čierne“. Čiernymi boli tie dni jeho veľkých bolestí
[
13
]
od 22. decembra 1855 do 12. januára 1856, ktoré zniesol v následkoch celej
            rany strelnej, ktorú ani vybrať nedôverovali si, ani k amputácii prikročiť neopovážili
            sa lekári. Čiernym rúchom priodela sa Modra v deň pohrebu Ľudovíta Štúra
[
14
]
a čiernym rúchom priodela sa milenka jeho, zádumčivé Slovensko a zvesť o
            jeho smrti rozsmútila kruhy slovanské po šírej Slávii.
Ja znajúc ho voskrz, znajúc jeho uboleného srdca hlboký cit, jeho duše žiale nad
            osudom národa slovenského, myslím, že keby aj čierna hodina tá poludňajšia dňa 22.
            decembra nebola v podobe nešťastnej poľovačky prišla, jeho život zemský nebol by dlhý
            býval. O tento sa obávali všetci, ktorí znali tento Vezuv ohňov vnútorných. Pohromy
            národ náš zachvátivšie boli by nám umorili to srdce citné, ten organizmus jeho z
            najtenších nitiek tu žiaľov, tam radostí zotkaný a nástojky od jednej točne k druhej
            zmietaný. Jeho vyniesla až k extáze dobrá zpráva zo sveta slovanského tak ako pekná tvár
            nadaného slovenského mládenca, alebo reč staríka múdra a hruď slovanskú oduševňujúca;
            ale na druhej strane zronila v najhlbšiu priepasť žiaľu dušu jeho zradná, chabá duša,
            pobadaná v národe, alebo charakter neodhodlaný tých, čo povolaní sú slúžiť k dobrému
            národu! Býval som svedkom nesmiernych týchto pohnutí duše tejto vznešenej. To, čo nás po
            jeho smrti potkalo, i víťazstvá myšlienky našej a jej pokrok, i sklamané nádeje, i
            konečne surového násilenstva bezbožné údery a nevďakom splácané služby národa, toto
            všetko by ten éterický organizmus Ľudovíta nebol zniesol. Hodžovo srdce puklo žalosťou
            nad osudom národa.
[
15
]
Ľudovítove ohne v hrudi plápolavé spálili by boli tento stroj jemný. Ale to
            sú ľudské myšlienky; inak Boh riadi národy a čo nášmu národu v Ľudovítovi Štúrovi dal
            Boh, to berme s vďačnými chválami a o tom rozmýšľajme ku vzdelaniu sa na tomto vzore
            kremobyčajnom!
Ľudovít zostane večne mladým mužom, večne výtvorom peknej mladosti, idealistom bez
            úhony, muž pritom celý činu, ktorý i keď rozum jeho váhal, duch sa k činom niesol,
            ktorého duch národa postavil a dejiny zapíšu ho po boku tých meteoristických veľkých
            géniov, čo na kratší lebo dlhší čas tu obsluhovali oltáre národnej osvety, poézie, vedy,
            slobody, ako boli Puškin, Mácha,
[
16
]
Stanko Vraz,
[
17
]
Michal knieža Obrenović,
[
18
]
knieža Danilo,
[
19
]
ku ktorým tak blízkym sa byť cítil. On obetoval sa celý mládeži a Boh túto
            obeť jeho prijal, aniž je v našom pokolení kto, koho tak ctila by mládež ako Štúra.
U starých, ako som pripomenul, je vo velikej úcte; slovanská ale mládež, kresťanstvom
            odchovaná, na tomto jedine má medzu nekonečného Štúra ctenia. Začmudlá závisť mlčí pred
            jeho menom, rada, že táto strunovitá postava nezaclania jej; vražedná nenávisť,
            hlodajúca dlhé roky jeho bezživotie, vzala už sama za svoje bez toho, že by sa bola
            mohla popásť na drahocennej tejto perle národa slovenského; okyptení morálne,
            spoločensky zmrzačení piadimužíci, vešajúci sa na jeden bod jeho špeciálneho povolania,
            čo filológa slovanského,
[
20
]
vychodiaceho zo stanoviska čerstvej neskazenej slovenčiny, ktorú zdrepenieť
            nechať medzi Tatrami bol by smrteľný hriech vzdelancov, umĺkajú tiež, a veselší
            géniovia, jadrnejší, čerstvejší myslitelia slovanskí i k tomuto ruchu, Štúrom na Tatrách
            spôsobenému, priateľskejšiu tvár ukazujú. „Pracujte, ako Štúr pracoval, posväťte sa
            národu, ako on posvätil sa a nedudrite podle a chabo na veľkého mysliteľa!“ To je heslo
            ich a oni nekrižujú sa pred slovenskou knihou,
[
21
]
ako tí starí ťuťmáci činievali. Mohlo byť dielo sebe dokonalejšie,
            epochálne, len čo nehýbalo sa v koľajniciach starých, „spáľte ho!“ vrešťali, až sa
            ozývali hory-doly. Kritici a diplomati títo, ktorí kedykoľvek, či na ulici, či na bále,
            či pri bankete dákom stretli sa so Slovákom, vždy stereotypne svoje: „Proč ste se
            odtrhli od nás“ opakovali, ako budíček na istý bod hodinový lebo štvrťový došlý, — i
            títo umĺkajú; ozveny tých mrzútskych krikov ešte ponášajú sa iba v kdejakých Lucernách a
            Českých Včelách.
Pravda je síce, že i velebnejšie postavy života slovanského, ako preslovutný muž a i
            na Slovensku ctený výtečník a štátnik český dr. Fr. Ladislav Rieger
[
22
]
pomýliť dali sa touto filologickou otázkou, Štúrom pohnutou, a ochotní boli
            (ako pred rokmi dr. Sladkovský
[
23
]
) vyhľadávať Deákov,
[
24
]
Tiszov,
[
25
]
Kállaych,
[
26
]
ba ešte i Falkov
[
27
]
a Kaasov
[
28
]
a odriekať sa Slovákov
[
29
]
pre ich slovenčinu. Že len pre slovenčinu to robili, máme za dôvod ich
            polemiku proti slovenčine, ktorú považovali za odtrhnutie sa Slovákov od Čechov, čo keby
            vraj nebolo sa stalo, i ony by sa boli zaujali Slovákov proti Maďarom! Medzitým nielen
            Sladkovský a Rieger cestovali k Maďarom s osvedčením nesústrasti so Slovenskom,
            cestovali i Harrach,
[
30
]
Heyduk,
[
31
]
Pokorný
[
32
]
a iní ku Slovákom s osvedčením svojej slovanskej spolunáležitosti k nám, ich
            citov bratských k Slovensku a národu slovenskému. Nadto český národ stred všetkých
            okolností i najzamotanejších pomerov jednodušne stál po strane národa slovenského. Veľmi
            dobre mi je v pamäti a som očitým svedkom toho, ako národ český prijal Štúra r. 1848.
            Bol najkrutejší boj o slovenčinu, v ktorom známou svojou žurnalistickou zručnosťou,
            satirou a spoločenskou agitáciou nebožtík Havlíček
[
33
]
a rovesníci jeho Lamblovci
[
34
]
a iní vystupovali v žurnáloch proti Štúrovi. A to bolo tak až ku koncu r.
            1847. Starí páni Palkovič,
[
35
]
Šembera
[
36
]
a mladý Havlíček mysleli mať víťazstvo v rukách, keď tu razom rok 1848 o
            inšom ich presvedčil. Ľudovít Štúr prišiel do Prahy. Národ ho uvítal, napriek žravej
            agitácii Havlíčkovej proti nemu, veľmi okázale. Kdekoľvek zjavil sa Štúr vo verejných
            schôdzkach, musel hneď na rečnište, a chtiac sa prihovoriť k obecenstvu češtinou, ktorú
            on dobre znal, ale v rečnení mu predsa veľmi bola na závade, celou búrou národa žiadaný
            bol len v slovenčine rečniť. A Štúr zvučnou slovenčinou okúzľoval celé tisíce národa
            českého. Svedkami týchto výjavov boli i mladí borci proti slovenčine, i videli sa byť
            národom dezavovanými.
[
37
]
Národ český neuráža sa na slovenčine, ani z úst národa českého nevyšlo nikdy
            to lživé slovo voči nám: „Proč ste se odtrhli od nás.“ Slováci praví s Čechmi
            opravdovými, napriek rozdielnosti ich nárečí, nikdy neodstrkovali druh druha. Desiatky a
            desiatky šľachetnej mládeže i mužov napriek slovenčine, ktorou vytrhnutý bol celý národ
            slovenský do boja r. 1848 — 49 za svoje práva, rútili sa ku pomoci dobrej Slovenska.
            Nebudem vyčitovať celé rady dôstojníkov, pripomeniem len Zacha,
[
38
]
Bloudka,
[
39
]
Mikšíčka,
[
40
]
Korvína, Nováka, Hanouska, prvých troch Moravanov, posledných Čechov,
            nepodotýkajúc ani peňažných obetí národa českého, ktoré hojne posielali Janečkovi,
[
41
]
Moravanovi, zriadivšiemu s Hodžom sbor dobrovoľnícky na dolnom Považí pod
            tým časom, keď Ľudovít Štúr so „starou národnou radou“ (Bloudek, Zach, Hurban, Borik
[
42
]
) v hornom Slovensku až po Košice účinkoval.
Tak sa národ český naproti svojim žurnalistom a diplomatom pochybnej ceny vždy choval
            k nám Slovákom, čo ku kmeňu slovanskému a bratskému. Zato ale aj Slováci nikdy nestáli
            po strane jeho vrahov; i v dobe tej, kde okolnosti ich vohnali do zväzkov s rakúskymi
            Nemcami, keď títo rovnaký mali záujem s nami proti Maďarom, Slováci nikdy nezapreli
            Čechov a ich vec bránili voči všemohúcim vtedy byrokratom a diplomatom. Štúr to vždy
            vyhlasoval za najväčší hriech, keď Slovania, druh s druhom v rozpore, utiekali sa o
            pomoc k spoločnému nepriateľovi.
Ľudovít Štúr bude predmetom týchto mojich článkov v obživenom vnove časopise,
[
43
]
ktorým som ja v mladom svojom veku (r. 1846) nastúpil dráhu časopiseckú a
            ktorý r. 1852 tlakom vtedajších pomerov tlačových vychádzať prestal v dobrej nádeji
            pokračovania budúceho. Toto pokračovanie nadstaviť súdené bolo len po dvadsiatich ôsmich
            rokoch, a nie mne, ale za života môjho synovi a jeho priateľom.
[
44
]
Nuž teda, keď taká je vôľa božia, nech kráča večný mládenec náš slovanský,
            Ľudovít v stĺpcoch „Slovenských pohľadov“ i v tomto novom ich behu, ako kráčaval kedysi,
            keď ešte sám vodieval v nich pero svoje umné.
Okolo tohto mladoňa nášho večného stávať budú obrazy opravdové zo života,
[
45
]
ku ktorému oslávenec prostredne lebo bezprostredne osobou, činnosťou,
            súdelníctvom, lebo súcitnosťou svojou náležal. Pravda, historická pravda o velikom
            synovi národa nášho, o miláčkovi mládeže slovanskej — nielen slovenskej —, o velikom
            prorokovi veľnároda slovanského, zrodenom na tomže Slovensku, na ktorom pred ním už
            zrodení boli velikí ľudia: Šafárik, Hollý a Kollár, povedie pero moje! Čo viem sám z
            osobnej známosti priateľa svojho, o čom svedčiť bude on sám nepochybnými vlastnými
            svedectvami a o čom svedčiť budú hodnoverní ľudia alebo skutky nepochybné, to zložím
            hodnoverne v črtách týchto, aby zachovaný bol medzi nami obraz Ľudovíta
            nezapomenuteľného.
II.
Ľudovít Štúr narodil sa podľa tradície dňa 28. októbra 1815. Podľa dokumentu
            písaného, hodnoverného, v rukách mojich sa nachádzajúceho, narodený a pokrstený bol dňa
            29. októbra 1815. Celý ten dokument stoj tu. Znie on nasledovne:
„Matrika evanj. Zay-Uhrovská, o narození a krstu bl. p. (blahoslavené paměti)
            slavného Národovca, našeho Ľudovíta, toto doslovně obsahuje:
,Anno, 1815 baptisatus est per Steph. Schimko, p. t. Ecclesiae Evang. Zay-Ugroczensis
            V. D. Ministrum, sub. Nro. curr. 95 die 29 mensis Octobris Ludovicus; parentes: Samuel Štúr,
[
46
]
Anna Michalecz,
[
47
]
Rector in Zay-Ugrócz; susceptores: Johannes Kiš, cum consorte Elisabetha;
            Michael Schimko c. consorte Anna; Anna Pettko, Stephani Schimko, VD. Ministri consors et
            Maria Hnátek.‘“
[
48
]
Svedectvo toto je vystavené Matejom Szvatým,
[
49
]
farárom zay-uhrovským, zo dňa 27. novembra 1867.
Rodičia Štúrovi boli vzor pre každý vek a stav, i pre každý stupeň ľudskej
            vzdelanosti. Otec bol muž učený, charakteru vážnosť a úctu vymáhajúceho na každom, kto
            zblížil sa jemu; býval učiteľom v Trenčíne po boku slávneho trpiteľa, farára
            trenčianskeho Zúbeka.
[
50
]
Od r. 1808 do 1812 zdieľal s ním útrpnosti a býval verným jeho priateľom,
            keď cirkev rečená proti najvernejšiemu svojmu pastierovi duchovnému ťažkosti všelijaké i
            zjavné nepriateľstvá snovala a nadpriadala. Bezpochyby toto aj bolo príčinou, že Samuel
            Štúr, bárs inak rodinnými zväzkami pripútaný bol k mestu Trenčínu, odhodlal sa prijať
            povolanie za učiteľa na dedinu. Bol totiž r. 1813 vo februári do Uhrovca presťahovaný.
            Protokol trenčianskej cirkvi má poznačený plat Samuela Štúra na mesiac január r. 1813 v
            sume 10 zl. Od tohto času ale mlčí protokol o Sam. Štúrovi. Vybavil teda úplné štyri
            roky ako učiteľ trenčiansky.
Z tohto veku máme zo školy Štúrovej slávneho žiaka Františka Palackého,
[
51
]
ktorého r. 1809 doviedol do Trenčína chudobný jeho otec, učiteľ evanjelický
            z Hodslavíc na Morave, Juraj Palacký. Toho veku boli evanjelici od dakedajších horlivých
            evanjelikov, potomkov bratov moravských, potom ale vieru otcov opustivších, náramne
            stíhaní a prenasledovaní, takže skrývať sa museli tí, ktorí zostali pri viere otcov a
            potajomky len vykonávali služby božie; i potom, keď Jozef II.,
[
52
]
cisár rakúsky, toleranciu vydal (1780), bolo jestvovanie evanjelikov
            prebiedne. Boli pod štólou rímsko-katolíckych farárov. Juraj Palacký vyučoval potajomne
            dietky evanjelické v prvých počiatkoch známostí. Jedenásťročného teda synka svojho,
            vyučeného doma dostatočne v prvých známostiach, doviedol na Slovensko, a tu u Samuela
            Štúra našiel hľadané útočište. Ako učiteľ a správca chóru bol S. Štúr spolu aj správcom
            alumnea pri cirkvi trenčianskej, kde chudobní žiaci povinnosť mali spievať na chóre a za
            to dostávali zdarma obed. Františka Palackého hneď teda prijala Štúrová do domu svojho a
            Štúr do počtu alumnov. Tri roky strávil Palacký na učení v Trenčíne. Životopisec jeho Kalousek
[
53
]
síce píše, „že Palacký v Trenčíně nenaučil se na tamějších latinských
            školách ničemu jinému, než právě jen latině“; ačkoľvek to pre ďalšie štúdiá bolo lepším
            základom, než to moderné latiny potupovanie: ale mimo latiny vsal Palacký v dome
            Štúrovom do seba i iné cnosti, ktoré v pozdejšom jeho veku vyvinuli sa v dokonalosť.
            Pani Štúrová bola dobrosrdečná, ctnostná, pobožná, tichej povahy, k tomu cele preniknutá
            duchom povestí a dobrých mravov národných. Pieseň pobožná i národná bývala obživou a
            oduševňovateľkou ich domácnosti. Schránlivosť, vzorné obcovanie, pokoj domáci, prísna
            kázeň, to je škola najlepšia pre takých chlapcov. Palacký bol jedenásťročný, keď prišiel
            do tohoto takto vzorného domu. Za tri roky vyniesol zaiste nejedno semiačko, ktoré potom
            vzrástlo popri latine a vede vôbec na velikosť, akú zo všetkých ohľadov obdivovali sme
            na slávnom historiografovi českom. Každý životopisec veľkých ľudí dobre urobí, keď pôjde
            možno najhlbšie; do prvotných rokov výchovy. Ja aspoň, pri Ľudovítovi Štúrovi na tieto
            podklady velikú váhu kladiem.
Dom jeho rodičovský bol tak vzorný, že by k velikému blahu a rozkvetu národa
            poslúžila tá okolnosť, keby mnohí vzali si ho za príklad k nasledovaniu. Štyroch synov a
            jednu dcéru vychovali títo chudobní rodičia k vysokým stupňom vzdelanosti a oduševnenia.
            Ako veliký mohol byť toho času plat učiteľa, evanjelického, a to v kráľovskom meste
            Trenčíne, zavierať možno už z toho protokolu, podľa ktorého Samuel Štúr
[
54
]
na jeden mesiac prijal platu desať zlatých. A bárs v dačom snáď aj popravil
            si v Uhrovci, veľa toho sotva bolo, predsa však zanechal národu poklady nesmierne v
            dietkach svojich. To bez ctností oných nijak vysvetliť sa nedá. Koľko darov božích,
            národu nášmu udeľovaných, v čeľadiach a rodinách jeho zakopávano býva tým, že otcovia a
            matky nechodia takými cestami, ako chodil Štúr a Michalcová. Prísna kázeň otcovská,
            mierna starostlivosť, schránlivosť matkina; dom presiaknutý duchovnými plodmi cirkvi a
            národa. Duša stečená s dušou tých mravných osobností nevdojak prelieva sa do dietok. Ale
            pozrite si na modernú výchovu liberalistickú. Už v kolíske dieťaťu maľujú velikú
            budúcnosť, keď odrastie, zo všetkého musí okúsiť, čo rodičia ochutnajú, tisnú ho vždy na
            vyšší a vyšší stupeň, než na ktorom oni stoja, dajú ho učiť len tomu, z čoho majú nádeju
            na bohatstvo, moc, právo alebo nadprávo. Terajšie decko musí všetko mať, čo vidí očima,
            len tie hviezdy mu rodičia nestŕhajú z neba. Preto aj veliké nároky a potreby sú tie
            priepasti, kvôli ktorým tejto výchovy mládež zapredáva národ, vieru a všetky ideály
            lepších duchov. Štúrov dom vychovával dietky v bázni a v kázni rodičovskej a sám
            preniknutý bol bázňou božou, bázňou zákona božieho. Prísna povinnosť bolo heslo otcovo;
            miernenie tej prísnosti a milostiplné oduševnenie za blaho a budúcnosť dietok bol duch,
            ktorý unášal tú dobrotivú, dobromyseľnú, dobročinnú, schránlivú, čistoty a poriadku
            milovnú matku Štúrovcov. Ale to aj bola radosť vojsť do tohto čistotného domu. Ja tam
            bol, keď najstarší syn Karol, v úrade postavený, Ľudovít, junoš v kvete ideálneho svojho
            účinkovania medzi mládežou bratislavskou zaujatý, Samoslav študentom, Janko
[
55
]
a Karolína
[
56
]
detičky roztomilé len zďaleka dívali sa na nás, ktorí sme navštívili (ja a
            Hodža) s Karolom a Ľudovítom ten požehnaný dom školy uhrovskej. Jasné, veľké modré oko
            otcovo radosťou plesalo, pasúc sa po svojom Karolovi, čierne, dobromyseľné oči matky
            starostlivo, ale pritom usmievavo obrátené boli ukradomky po komore a kuchyni a len tu i
            tu zavítali veselé ku spoločnosti, pod lipou sa baviacej. Po večeri rozkošné zhovory do
            polnoci. Starý pán a pani s nami. Prešli sa kriticky všetky otázky časové. A ten výlet
            do poľa a hôr! Čo to za ideálny dom, ten dom starého Štúra v Uhrovci s jeho synmi a
            dcérkou!
Náš Ľudovít, s ktorým sa zaoberáme, bol štiepok tohoto ideálneho domu; v prvých
            rokoch užíval rozkoše detinstva a bol rozkošou domu a dediny. Vrstovníci jeho medzi
            inými boli — ktorí tiež zaznačili činnosťou svojou stopy v národnom rozvoji — Ján Kiš,
[
57
]
teraz statkár v Dežericiach, povestný ekonóm, včelár a verný syn národa
            slovenského, Samuel Melfelber,
[
58
]
bývalý činný člen spoločnosti prešporskej a potom verný národu kňaz
            púchovský, otec povestného pravotára a verného národovca v Turč. Sv. Martine Žigmunda Melfelbera,
[
59
]
a iní, ktorým vývodil pri hrách a s ktorými trval v dobrom priateľstve až do
            smrti. Aby sme náležitý obraz mali tejto schopnej mladej armády vrstovníkov
            Ľudovítových, ktorým ako kapitán vývodil, s ktorými sa v prázdnych hodinách preháňal
            najprv po údoliach a šírom poli, pozdejšie po úvaloch a horách, musíme preriecť slovo o
            mimoriadne dojemnej, prekrásnej prírode, otáčajúcej kolísku prvej mladosti tohoto orla
            národného.
Uhrovec je zôkol-vôkol otočený vrchmi, a len bohatý, bujný potok ukazuje cestu z
            kotliny. Tam čnie, všetkým vývodiac, nádherný Rokoš, aj Čiernym vrchom zvaný, najmä
            povesti menujú ho tak; nižší, ale nie menej malebný je Kňazov stôl, ta ďalej vypína sa
            Ptáčnik, sem bližšie k Uhrovcu Homoľa, milé Breziny, von vybieha „Číro pole“ a kostol s
            vežičkou, starožitný zámok, vyčnievajúci z temných hôr, dokola záhrady, skaly podivných
            skázok plné, nový zámok, sídlo Zayovcov, okrašľujúci dedinu — to kolíska čarovná, v
            ktorej vykolembaný bol duch chlapca nadaného a všetky tieto krásy prírody v mladú dušu
            pojavšieho.
Zaspieval o nich Ľudovít pozdejšie nejednu pieseň.
Keď sladká matička synáčkovi, túžobne sa k nej tisnúcemu, poviestku národnú jeden
            večer vyrozprávala, už na druhý deň sa mu tá povesť v tichých horách a na Rokoši
            nádhernom, v úskalinách a po hradoch, v tomto záhorí rozsiatych a z temna hôr
            vyzerajúcich, v tisícich podobách a pestrých obrazoch, jeho vlastnou mysľou natvorených,
            zopakovala a telo a kožu dostala.
Chlapec rástol, učiac sa v škole otcovej a sajúc do duše všetky možné vtisky
            pobožného obcovania v dome rodičovskom. Jeho dom a tu tento vidiek mnohotvárny, malebný,
            opanovali snivú myseľ čiperného chlapca. Starý pán hôr uhrovských, Rokoš, predstavoval
            mu otca, ktorý panoval nad učením a trestaním nad celou mladou dedinou spolu s domom
            rodinným ako nádherný Rokoš nad tými horami vôkol ležiacimi a jeho povelu
            naslúchajúcimi. Po otcovi a matke, ktorej vôľa bola mu rozkazom, mal pred Ľudovítom
            najväčšiu autoritu najstarší brat Karol; hneď ale potom on sám uzurpoval oproti mladším
            autoritu. A tie lúky o zeleň lesov sa odrážajúce s výšinami Čierneho vrchu (Rokoša)
            zatienené, boli mu ako elegický obraz domácnosti vlastnej, častých, žravých starostí a
            neraz žiaľu plnej. Mäkká myseľ matkina, prísna tvár otcova, duch pokoja, božím slovom
            uvádzaného v dom, a prírody, otáčajúcej túto malú spoločnosť duchov, mnohotvárna krása,
            obživovaná lietavou atmosférou povestí, pôsobili od prvej mladosti na živú
            obrazotvornosť nášho Ľudovíta, a to tak mocne, že čím viacej sa vzďaľoval tento
            detinský, chlapčenský a mládenecký raj od mysle, v škole života všelijako skúšanej a
            prepaľovanej, tým živšie o myseľ jeho udierali ohlasy tu v zašlom veku slýchaných a
            pociťovaných dúm a citov.
Keď sa už rodina táto mala vysťahovať z domku, Ľudovítovi tak milého, po smrti otca
            jeho († 27. júla 1851), aké teskné, aké túhy plné slová tiekli z lýry Ľudovítovej:
Krásne dni a hodiny,
[
60
]
ušlé v lone otčiny,
mojej mladosti svet,
už opadaný kvet,
ešte sa raz sem sveďte,
ešte raz ma obleťte.
Na vrchu tamto Čiernom,
na Rokoši nádhernom,
na Kňazovom stole,
Ptáčniku, Homole,
ku mne sa ešte majte,
kolom ma obstávajte.
A vy, milé Breziny,
vy prístrešia tíšiny,
zvejte sem sny živé,
rozkošné, vábivé,
čo sa tam duši snili,
mládenca unosili.
Alebo:
„Jako ťa tu lipka, samotnú necháme,
[
61
]
už sa preč od teba svetom uberáme.
Tratia sa a hynú už tí tvoji milí,
jedni pošli svetom,
[
62
]
druhých v hrob zložili.
Jednoho v Sobotnom, vieš, nič viac nebolí,
[
63
]
a druhý tam leží na Modranskom poli.
[
64
]
Pozri len po dvore, jako tu už smutno,
jako je po celom tichúnko, otupno.“
,I ja, milý, letím k zemi už puknutá,
kolom ošumelá, zlámaná, zoschnutá.
Ani si pošumieť, ani už povievať,
ani si ten vtáčik nemá kde zaspievať.
Po našich je už dňoch, po našej už chvíli,
rozlúčme sa teda na veky, môj milý!
Lež sotva slniečko za vami zasadne,
už aj vaša lipka skloní sa a padne.‘
A dvoma rokmi pred smrťou ako znie z vrchov uhrovských, cez hory a vrchy tam k
            považskej túhy plnej doline tá pieseň:
„I tamto hen za horami
[
65
]
mrákavy sú nakopené?
Dni moje, aj kde ich nezrieť,
len k trápeniu odsúdené?
Po tŕnistých, príkrych cestách
chodieval som, Bože milý,
trudno po nich, ťažko preísť,
tys’ len dával, Pane, sily.
K Tebe hľadí moje oko,
že mi pridáš silu novú,
abych prešiel ešte tú púť
kamenistú a vrchovú.“
[
66
]
V živote Ľudovítovom prebíja sa vždy na povrch táto mäkkosť prvotných dojmov, hlavne
            od matky prijatých, plná asketickej hlbokosti a národnej, slovenskej elegičnosti. Neskôr
            chvíľami, v dôležitejšej dobe času, prijímal na seba ráz otcovej prísnosti, a vtedy
            vídali sme na ňom ráz brata jeho Karola, ktorý viacej otcovi sa podobal. Krása prírodná
            kolísky jeho nie menej vtlačená bola do mysle jeho. Nekonečnou túhou vedel sa zamyslieť
            v hlbokej doline, i splesala duša jeho na výšinách hôr:
„Tu na výškach otvorených,
[
67
]
zlatým slnkom ožiarených,
jak tu milo, jak tu voľno,
jak tu dobre, jak pokojno.“
[
68
]
On sa pokochal až do zabudnutia na seba v snehových chumeliciach, blúdiac zadumaný s
            puškou na pleci, alebo v zeleni jasnej pukajúcich sa hôr. Výlety osamote, radšej ale v
            spoločnosti jedného-dvoch dobrých priateľov, do hôr, to bývali jeho zábavy, keď neviedla
            práca a boj do mesta. Za študentstva, keď iní zháňali sa po báloch a iných izbenných
            zábavách, on, vývodiac strane, strhával svojich so sebou do hôr i v najtuhšej zime. Celé
            popoludnie, prázdne od školských povinností, viedla sa vojna so snehovými guľami a po
            borbe k večeru išlo sa spoločne do najbližšieho hôrneho hospodárstva na sadnuté mlieko
            so smotanou a chlieb domáci. Mesačným večierkom sa potom čata štúrovcov vracala do
            Prešporku a ukonaná štrapáciou boja a chôdze, spala do rána a vstávala zdravá a čerstvá
            k dennej práci, čo medzitým tí v uzavretých miestnostiach zabávajúci sa vyspávali
            krapulu. Ako bol doma naučený Ľudovít, tak i v pozdejšom študentskom veku prísne a
            skromne držal sa a k tomu viedol i kamarátstvo svoje. Neznám mladíka tak mohutne
            zasahujúceho na túto vrstvu dorastajúceho pokolenia, ktorý by bol v toľkom stupni
            vplýval kedy na celý jeden oddiel, poviem, desaťletého stupnivého žiactva a študentstva,
[
69
]
ako to bolo pri Ľudovítovi. On mladoň, v triede, poviem, logiky alebo fyziky
[
70
]
súc, autoritou morálnou stal sa rigorizmom svojím juristom a teológom o dva
            lebo tri roky od neho vyšším, a konečne všetkým v jeho triede a niže tejto sa
            nachodiacim. Lež vráťme sa k domu rodičovskému Ľudovítovmu.
Na spôsobného a pozorného Ľudovíta účinkovalo veľmi blahotvorne, čo k dobrému jeho
            poslúžilo značne pozdejšie, to, že dom štúrovský veľmi často navštevovali vyznačení
            postavením a stavom svojím páni, čím Ľudovít zavčasu privlastnil si istú ušľachtilejšiu,
            dvornejšiu povahu. Starý Zay
[
71
]
bol veliký dobrodinca ľudu. Sám, znajúc knihárske remeslo, viazaval
            kancionále, zákony, biblie a iné knihy, ktoré neviazané skupoval a potom na dary dával
            mládeži a chudobným. I otca Štúrovho naučil viazať knihy. Tento velikáš krajiny obcoval
            so Štúrom rád. Mimo grófa navštevovali dom Štúrov i úradníci panskí a iní prednejší a
            význačnejší páni. Ľudovít nepozorovane osvojil si držanie, úctu a vážnosť na mimoidúcich
            vymáhajúce. Prevaha, to cítil každý v duši, kto zišiel sa so Štúrom nevdojak, ač sám
            nikdy to nedal na sebe znať, a prevahou svojou nebol obťažný inému, zanesený vždy
            myšlienkou na iné než seba. Známosť Ľudovítova z tých čias svojho chlapčenstva s Modránym,
[
72
]
úradníkom statkov zayovských, zasiahla pozdejšie a na osudy tejto rodiny,
            ktorej hlavu a s ňou i synov a dcéry
[
73
]
— jedna stala sa ženou geniálneho básnika Janka Kráľa
[
74
]
— získal Ľudovít národu. Národu získavať ľudí bol jeden z jeho duše úkonov,
            neposledný medzi úlohami, ktoré si mladoň tento vytknul; na ktorý bod budeme mať
            príležitosť častejšie poukázať ako bod, z ktorého — hoci tu i tu vošlo v to sklamanie sa
            v ľuďoch — vyšli na národný rozvoj následky významu plné.
Bolo ku koncu augusta 1827, keď náš Ľudovít prvý raz opustiť mal tie utešené háje,
            tie hory ozrutné, to šíre pole, ten hukotavý potok s jeho rakmi a rybičkami, ten Rokoš
            nádherný a tie skalky taju a skázok plné. Pred domom stál velikánsky voz pod plachtou:
            posledná truhielka a kôš s potravou položené boli kde ešte miesto bolo. Páni, Ján Kiš,
            mäsiar uhrovský, Samuel Melfelber, garbiar tamže, a otec Ľudovítov Samuel, pripravení k
            ceste, častovaní boli ešte paňou Štúrovou pohárkom vína a zákuskom kuraciny, mladá chasa
            pod lipou koláčikmi sa hostila a tí mladší znachori so slzavými očima pozerali na troch
            šarvancov, netrpezlivo už na pánov otcov čakajúcich. Boli to tí netrpezliví: náš
            Ľudovít, Janko Kiš a Samko Melfelber, bo týmto kvôli stál ten velikánsky voz pred školou
            uhrovskou, napakovaný truhelkami a batohmi perín, majetnosťou to budúcich „študentov“
            rábskych. Pani Štúrová dala požehnanie svojmu Ľudovítovi a milá spoločnosť pousadávala
            sa do voza. Bolo ich všetkých i s paholkom sedem osôb. Tak sa vystrájali voľakedy žiaci
            do škôl. Šťastní títo traja otcovia požívajú už radostí nebeských, dvaja, Štúr a
            Melfelber, i so synáčkami svojimi, ten tretí syn, od ktorého zprávy tieto máme, ako už
            pripomenuto, žije v Dežericiach a nosí v srdci vernom drahú pamiatku na prežité s
            Ľudovítom osláveným dni mladosti nadšenej.
Štúr starší bol vodca velikej tejto expedície. Štyri dni a noci trvala cesta ich.
            Prvá chôdza spod plachty pánov otcov bola do mesta — na predmestí Rábu zosadli prvý raz
            v hostinci, aby pristrojac sa, vyhľadali školy, ktorým zveriť mali poklady svoje. Prvá
            návšteva bola u Leopolda Peca, profesora a spolu i farára rábskeho, duše to a ducha škôl
            tohovekých rábskych. Postavu jeho mám opísanú naším Kišom nasledovne: „Bol to muž
            vzozrenia prívetivého, dôveru vzbudzujúceho, postavy nízkej, útleho tela, bledej tvári,
            ktorá svedčila o pilnom študovaní; hlas jeho bol zvonovitý, silný. My po zadku otcov
            svojich bojazlivo sme stúpali do chyže. Vodca náš, Štúr, latinsky uvádzal nás, otcov i
            synov, a keď domáci pán usadil rodičov a k nám sa po slovensky prihovoril, tu sme ako
            posmelení túlili sa k nemu ako k svojmu nastávajúcemu ochrancovi a otcovi. Boli sme
            zapísaní medzi občanov novej spoločnosti.“
Mladíci naši boli potom usadení na hospody, Ľudovít s Kišom dostali sa na jeden byt,
            do jednej chyže o jednej posteli; domový pán; bol bednár, menoval sa Fraňo Rak, mal dom
            nízky s vydutými železnými mrežami a z dvora jeho bol východ na rieku Rabcu, pred domom
            stred ulice stáli jatky. Rozpomienky na tento dom sú charakteristické. Rabca blízko,
            kúpačka a prevážanie sa na lodičke bývali milými zábavami týchto mladoňov, až do jednej
            smutnej udalosti, ktorá sa hlboko vrezala do myslí mladých. Boli sa prevážať a zaviesť
            sa chceli na ostrovok Pinyéd, aby sa mliekom počastovali, keď tu dohonil člnok iný so
            siedmimi žiakmi z katolíckeho gymnázia, za podobným cieľom sa prevážajúcimi, ktorých ale
            kormidelníci, nepozorne riadiac lodičku, prekotili ju a piati z nich našli hrob v Rabci,
            dvaja ťažkým ulapením sa na kraj prevrhnutej lodičky ratovali si život. Od toho času
            prestali tieto zábavky člnkovania sa na Rabci.
„Čo by naši rodičia robili bez nás, keby nás dač takého potkalo?“ riekol Ľudovít k
            Jankovi a Samkovi, a myslel si pritom na svoju sladkú mamičku a na Rokoš nádherný, s
            ktorým tak ťažko lúčil sa, idúc koncom augusta na celý rok od neho do cudzieho sveta. Na
            pomery peňažité poukazuje tá okolnosť, že za sto šesťdesiat zlatých šajnových
[
75
]
mal jeden šuhaj byt i stravu na rok. Nech teraz ide so sedemdesiatimi
            zlatými do Rábu žiak,
[
76
]
uvidí, ako skoro sa vrátiť bude musieť domov. Štúr a Kiš mali stravu dobrú
            za túto cenu. Melfelber dostal ešte lacnejšiu, za sto štyridsať zl. šajnových. Len ryby
            nechceli jesť, lebo sa báli, aby sa nezadrhli kosťami rybacími; mamičky, doma učievali
            chlapcov i jesť poriadne. Na to sa ale hnevala domáca pani a menovala chlapcov našich
            „tót kölyök“;
[
77
]
peknej panej príkladu nasledovala i slúžka a titulovala našich tiež len „tót
            kölyök“-mi. „Ale to trvalo,“ hovorí Kiš, „len dotiaľ, kým sme porozumeli, čo to znamená,
            a kým nám nepodrástol i maďarský jazyk; potom sme tomu sami učinili koniec. A bol
            pokoj.“
Ešte jedna epizóda zasluhuje pripomenutia. Ľudovít náš r. 1828 ochorel nebezpečne
            horúčkou; bol bez pomoci. Janko Kiš spával s ním, a keď začal Ľudovít v horúčosti
            blúzniť, vyskočil v strachu z postele a ľahol si pod posteľ. Po paroxizme otvoriac oči,
            Ľudovít pýtal si vína. Domáci pán mal vo dvore sklep s vínom, ktorý býval otvorený; Kiš
            v úzkosti o svojho priateľa vzal kepeň na seba a veľký krčah maľovaný, ktorý slúžil na
            vodu, išiel v noci do pivnice a natočil vína. Ľudovít, priložiac k ústam smädným krčah,
            napil sa hodne, načo zaspal a spal tri týždne s pretŕhaním sa zo sna krikom: „Janko, daj
            mi vína!“ Kiš tak opatroval priateľa svojho, ktorý po každom takom užití vína spal dlho.
            Konečne dozvedel sa predsa profesor Pec o nemoci Ľudovítovej a navštívil ho, poručiac
            hneď priviezť lekára. „Lekár prišiel a predpísal batérie liekov, ale po odchode jeho
            Ľudovít rozkázal mi lieky von vyliať, čo ja i svedomite vykonal a pokračoval som s kúrou
            vínovou, až Ľudovít celkom ozdravel. Mne podivná táto kúra zostane na veky tajomstvom,“
            píše Kiš.
Keď naši chlapci prestáli bolesť rozchodu s otcami svojimi, chopili sa do učenia a
            vynikali dosť skoro všetci; boli tu vtedy okrem spomenutých ešte i Ladislav Pauliny,
[
78
]
výtečník tiež na poli cirkvi a národa, a Karol Stelczer,
[
79
]
potomný kňaz prietržský a holíčsky, ktorý, hoci učenosťou vynikal, malého
            ale bol v cirkvi a menšieho ešte významu v národe.
Rok 1827/8 prešiel šťastne, v ktorom Ľudovít, syntaxista, I. triedu
[
80
]
s velikým prospechom odbavil, po premožení ťažkosti v reči maďarskej stal sa
            prvým žiakom a miláčkom Pecovým. Prázdniny sa trávili v Uhrovci. Samko Melfelber, Janko
            Kiš, Karol Jehring
[
81
]
a náš Ľudovít, hrdí už na známosť reči maďarskej, boli nerozluční priatelia
            s horami a výšinami uhrovskými. Ideály Ľudovítove rozhojnené boli klasickými štúdiami,
[
82
]
a on už nepokojne očakával skončenie sa prázdnin, aby mohol k svojmu
            milovanému Pecovi. Podivno, keď Pec býval veľmi hnevlivý a často sa na iných žiakov
            svojich veľmi vedel nazlobiť, Ľudovíta Štúra obľuboval si stále a často s ním sa sám
            zatváral v chyži alebo brával ho so sebou na prechádzky, ostatným ale žiakom ho za vzor
            a príklad predstavoval. Pre túto vlastnosť svoju býval Ľudovít milovaným a rád vítaným i
            v domácnosti Pecovej. Pani Pecová, rodená Bergmannová, bývala tak pečlivá o zdravie muža
            svojho, že častejšie prichádzala k škole, kde učieval, a vyzvedala sa žiakov, či sa pán
            profesor nehnevajú. Táto jediná chyba Pecova ležala v jeho konštitúcii a v tom
            ustavičnom študovaní, ktoré konečne i jeho zdravie podkopalo.
Nastali zase púte do Rábu; koncom augusta 1828 zase sa Ľudovít, Janko Kiš, Samko
            Melfelber brali za svojím milovaným Pecom. Rok tento školský l828/9 je pre Ľudovíta
            veľmi pamätný. Býval teraz sám s Pecovým miláčkom. Ako druhoročný syntaxista zaoberal sa
            už i gréčtinou; latinčina, rozumie sa, bola premožená, maďarčina podobne, a duch jeho
            hrúžil sa pomaly už vo vodách hlbších vied. Už tu ho zaujímala história a filológia, v
            rámci, pravda, len školských predpisov; čo ale i za hranice tieto prechádzalo, boli
            reflexie Pecove na svet slovanský, ktorého synom i on bol. Otec Pecov pochádzal zo
            Skalice, preniesol sa ale do Šoprona, kde sa Leopold narodil a dostal vychovanie nemecké,
[
83
]
takže reči otcovskej sa už len ako profesor súkromnou pilnosťou priučil, a
            miloval ju prvou láskou vrúcne. Tento ťah vštepil i synovi svojmu, ktorý v najkrajšom
            veku mladosti zomrel ako kňaz mező-berénsky. Bol to onen Július, ktorý ako
            sedem-osemročný chlapček za časov Ľudovítových známy bol našim ako synáčik milovaného
            ich profesora. Tento Július vyznačil sa ako kazateľ nemecký, nielen ohľadom na reči, ale
            aj ohľadom ducha. Bol priateľ nášho národa úprimný, stály odberateľ „Cirkevných Listov“
            a iných spisov slovenských, za jeho času vychádzajúcich. Za manželku si pojal dcéru
            superintendenta ev. Ľudovíta Gedulyho.
[
84
]
Toto všetko pripomenúť som musel pre budúcich spytateľov duševného života
            národa nášho; z morálnych základov rodinného života jedného každého Slováka pradú sa a
            vychádzajú dlhé nite historického rozvoja. Každý sme povinný rodinu svoju nielen
            telesne, ale i telesne a duchovne povedome zachovať národu. Maďarizátori mali by pomnieť
            na to staré: „Naturam furca expellas, tamen usque redibit.“
[
85
]
Každý morálny človek, človek neprirastený k sadlu, vypytuje sa na rodičov
            svojich; smutný zostáva po celý život, ak je číslom len značený pre potrebu úradného,
            služobného personálu domu nalezencov. A keď sa dozvie človek morálny o statočných
            predkoch svojich a pocíti sa členom národa veľkého, slávneho, v histórii sveta činného,
            ako sa skormúti, keď vinou rodičov zablúdilých všantročený bol prostriedkom reči cudzej
            do národa cudzieho. Ak má toľko etickej sily, pravda, ako Leopold Pec,
[
86
]
hľadí napraviť vinu otcovu, bár ho to i veľa práce stojí. Ale koľkože je
            takých etických hérosov na svete? Prečo teda vystavovať ťažkým bojom svedomia potomstvo
            svoje, svoju krv? Naši kolonisti na Dolnej zemi, medzi Rumunov, Srbov, Maďarov, Nemcov
            presídlení, buďtež na veky vzorom i inteligencii našej, sťahujúcej sa do pomerov
            rôznorečových; tamtí, len čo sa spustia na zem cudziu, medzi cudzích obyvateľov, hneď
            zariadia si krb domáci, alebo prídúc už s krbom rodinným, okolo tohoto rozkladajú ďalšie
            korene bytu čeľadného, synov a dcéry ženia a vydávajú len za Slovenky a Slovákov. Reč
            susedov, najmä ak sú Slovania, naučia sa hneď, dom ale spravujú svojou rečou; tak malé
            dakedy osady slovenské, medzi veľkými osadami Maďarov, Rumunov a Srbov sa osadivšie,
            dnes sú už velikými obcami a mestami, napr. Nireďház, Čaba, Sarvaš, Stará Pazova
[
87
]
atď. A to tak ide napriek nesmiernym nákladom krajinským, ku ktorým Slovač
            skladá tiež milióny svoje, na maďarizáciu umelú. Nám je len jedného treba: inteligenciu
            svoju primäť k nasledovaniu prostého národa v punkte tomto, a dobre bude, napriek školám
            a šovinistom, ktorí sa dnes chvastajú tým, že žijúc a tučnejúc zo slovenských mozoľov,
            reči slovenskej neznajú. Pec už v staršom bratovi Ľudovítovom Karolovi vzbudil ducha slovanského
[
88
]
svojimi plamennými pohľadmi na spisy Šafárikove, Kollárove a Dobrovského,
[
89
]
a výhľadmi prorockými do budúcnosti tohoto národa, ktorý v tých už časoch
            vedel vydať zo seba takých vedomcov. Pec účinkoval magicky na myseľ Ľudovítovu tým, že z
            ideálov klasických gréckeho a rímskeho sveta vychádzal častejšie na pole poézie a
            filológie slovanskej, osvetľujúc tieto tamtými. A už nech sa hovorí, čo chce, vzdelanosť
            klasická, grécka a rímska, je a zostane ešte nadlho predsa len najlepším základom k
            budovaniu solídnej učenosti, najmä keď tak, ako Pec to vždy robil, v úspoji s úlohami a
            rozvojom kresťanských náuk vštepuje sa do mládeže. Už sama obrazotvornosť mladého veku a
            najmä obrazotvornosť takej mládeže, ako bola tá našich Štúrovcov
[
90
]
Karola a Ľudovíta, Chalupkovcov Jána a Sama, Hodžovcov, Lichardovcov,
[
91
]
Godrovcov, Braxatorisovcov atď., nemohla do lepšej školy prísť, ako bola za
            tých časov od najnižších tried gymnázia počínajúc veľmi pilnovaná grécka a latinská
            klasická literatúra. Tu dostávala divoká obrazotvornosť zdravú uzdu, sťahujúcu ju v riad
            a organizujúcu jej myšlienky a ideály mladistvé v také celky potomné, ako ich vytvorili
            zo seba títo mužovia v ďalšom behu svojho života, podobne svojich predchodcov velikých,
            Dobrovského, Šafárika, Palackého, Kollára, Palkoviča, Jungmanna,
[
92
]
Hollého, Presla,
[
93
]
Amerlinga,
[
94
]
týchto tvorcov nového veku literatúry slovanskej. Kto vezme do ruky knihu
            týchto, hneď pozná, že ju učeník Homérov, Aristotelov, Platónov, Horácov,
[
95
]
Virgilov,
[
96
]
Pliniusov
[
97
]
atď. písal. Kto čo i len starý Kalendár Palkovičov
[
98
]
do ruky vezme a anekdotu prečíta, pocíti slohu hladkosť, poriadok a
            sladkosť. Vezmite si „Obzor“ Lichardov
[
99
]
a počnite čítať, či nepocítite potrebu čítať nanovo, a čítať zase a vždy
            čítať. Tí moderní nepriatelia „gréky a latinky“, tak dobre ako nepriatelia kresťanskej
            kázne a bázne, čo to vychovávajú tých šovinistov vo vede i živote, v cirkvi i národe, a
            čo majú na svedomí tých štylistov moderných, hovoria za nás. Oplačú kedysi národy tú
            mrzkú slepotu svoju, ktorou zavedené dali si vysánkovať klasicizmus grécko-latinský s
            pobožnosťou kresťanskej mládeže zo škôl svojich. Majstrovstvo grécko-rímske a ducha
            kresťanskej kázne nenahradí žiadna moderná, a najmä nie tá terajšia semitická kultúra.
Mladá myseľ Ľudovítova nepotrebovala veľa dokazovania zápalistého za charaktery
            veľké, za veľké koncepcie géniov starého sveta, aby pochopila Pecove plamenné slová, keď
            mu prichodilo hovoriť o úlohách budúcnosti národov na grécko-latinských vzoroch
            vzdelaných a tieto na pôdu vlastnú prenášajúcich. Pecovi žiaci slovanskí jeden za druhým
            už v útlej mladosti svojej cvičili sa v prekladaní gréckych a rímskych klasikov do
            viazanej mierou starou reči i do prózy. Ľudovít prišiel na druhé prázdniny (1828/9) do
            svojich hôr už nie len hrdý na reči, ako pri konci prvého svojho roku školského, v
            ktorom meškal v cudzine, na reč maďarskú, nemeckú, latinskú, grécku, ale prišiel hrdý na
            to, že aj on je Slovan! Ideály gréckych poetov, ich postavy a celá ríša duchov sveta grécko-románskeho
[
100
]
závodila tu v uhrovských horách s postavami povestí kraja tieto obletujúcich
            v rozháranej a hravej mysli jeho. Bohovia Olympu premenili sa mu v pestrých duchov, čo
            na Rokoši bývajú, čo naplňujú stráne a výšiny Ptáčtnika, čo hodúvajú kolom „Kňazovho
            stola“ a tance prevádzajú od Homole úvalom, popri tichej Brezine v šíre pole popri
            búrnom potoku, kde, ako sám po dvadsiatich rokoch si pripomínal, „bavě se na poli tom
            květistém (píšúc totiž štúdium svoje o národných piesňach a povestiach plemien
            slovanských), jako někdy k dětinství na loukách širokého pole, v zapomenutí na celý
            další svět, houpaje se očima po květech čarovné krásy.“
[
101
]
Zapomenul Ľudovít na celý svet, keď tu s milými vrstovníkmi svojimi, Samkom, Jankom a
            Karolom (Melfelber, Kiš, Jehring) v dumách mládeneckých preháňali sa horami vôkol
            Rokoša. Ľudovít bol priateľom celým srdcom druhom svojim oddaným a zachovával pamiatku
            ich, i keď sa rozlúčiť musel s nimi. Janko Kiš a Melfelber po prázdninách s Ľudovítom sa
            rozišli, Ľudovít do Bratislavy a Kiš do Štiavnice; o Melfelberovi len to viem, že len
            pozdejšie spolu s Kišom a Jehringom zase sa našli na lýceu požunskom,
[
102
]
prázdniny i tak spoločne tráviac v tom milom Záhorí.
[
103
]
V Bratislave našiel Ľudovít ešte širšie pole zbierania vedomostí pre ducha svojho než
            v Rábe. Rok školský 1829/30
[
104
]
minul sa Ľudovítovi v Bratislave rýchle, bo vtedy už vrelo to v junači
            staršej slovenskej, a Ľudovít na vzoroch týchto, ba i v spoločnosti ich, rástol na
            velikána, dosť skoro centrom mládeže stať sa majúceho. Vrelo v mládeži staršej čosi, komersami
[
105
]
podľa vzorov nemeckých študentov dávali výraz nepokojného toho čohosi, čo
            útrobami ich zmietalo. Ale komerse tie už neboli latinsko-nemecké ako dosiaľ; nepočítali
            a nekončili sa s „Gaudeamus igitur“,
[
106
]
zavládol nimi duch nový. Pieseň národná dostávala vrch a rečnenie pri pohári
            lacného piva lebo „pluceru“
[
107
]
u Müllhamra lebo Steinmetzla vzťahovalo sa na vyššie záležitosti, ako bola
            knihovňa mládeže slovenskej a spoločnosti tejže. Toho času bolo to vrenie podzemských
            síl v nasledujúcich osobách, z ktorých väčšina pozdejšie mohutne zasiahla na osudy
            národa: Samo Chalupka, Daniel Lichard, Karol Štúr, Ján Caltík,
[
108
]
Ján Trokan,
[
109
]
Samo Babylon,
[
110
]
Matej Holko,
[
111
]
Jozef Klimáček,
[
112
]
Juraj Ježko,
[
113
]
Michal a Bohumil Šulekovci,
[
114
]
Michal a Samuel Godrovci, Michal Hlaváček,
[
115
]
Daniel Sloboda,
[
116
]
Juraj Mošteňan,
[
117
]
obaja Juraji Kmeti,
[
118
]
Janko Šafárik,
[
119
]
Karol Ehn,
[
120
]
Peter Šramko,
[
121
]
Peter Slopovský, Frico Martinek
[
122
]
atď. Väčšinu z týchto ešte i sám som znal, príduc za gramatistu do
            Bratislavy r. 1830.
Ľudovítovmu ideálu najväčšmi zodpovedal mladistvý, básnický duch Sama Chalupku a
            brata svojho Karola; na týchto lipnul celou dušou Ľudovít. Osobnosť Chalupkova bola
            velebná a mestu známa mládenecká krása na nej; vysoký, bledej tváre a jasných veľkých
            očú, talent básnický a myseľ za ideály zapálená. Ľudovít o Chalupkovi, po tohoto
            odchode, rozprával mládeži ako o budúcom slovenskom Pindarovi a Horácovi.
[
123
]
Nevedel sa dosť vynachváliť jeho ód a elégií,
[
124
]
z ktorých mnohé rečnieval pred mládežou, upozorňujúc ju na jednotlivé
            náhľady a výrazy básnické. Už malí chlapci slovenskí závodili v nasledovaní Chalupku.
            Koho raz Ľudovít chváliť začal, ten iste stal sa mnohým vzorom k nasledovaniu jeho. On
            bol majster v prenášaní dojmov vlastných do duší iných.
V tomto veku už neodchodila od Ľudovíta Slávy dcera.
[
125
]
Prázdniny 1830/31 našli v horách a dolinách Rokoša zase čerstvú junač našu pospolu.
            Kiš, Melfelber, Jehring a náš Ľudovít trávili celé dni v rozkošnej prírode. Ale tu už
            nebolo toho preháňania sa toľko, ale pod starým dubom ležali si šarvanci a Ľudovít
            vykladal Slávy dceru alebo rozprával, ako sa to tam nad Dunajom žije v kruhu veselom
            nadšených za národ a jeho slávu študentov. Ľudovít rozprával im veci, o akých nebolo
            chyrovať na školách iných; tým sa v mládencoch zapaľovala túha po Bratislave. Kišovi i
            Melfelberovi rodičia boli majetní, a tých aj získal Ľudovít po ktorýchsi prázdninách pre
            Bratislavu; Jehring, myslím, že stále študoval tamže.
[
126
]
Viem sa rozpamätať, že už od r. 1832/3 chodievali sme my Trenčania spoločne
            na dvoch veľkých vozoch pod kapitánom a vicekapitánom na prázdniny domov, a vtedy býval
            vice- a potom už riadnym kapitánom Ľudovít. To bývali veselé, národným oduševnením
            kypiace družiny. Nitrania z tamtej strany Bielych hôr schádzali z „korábov“ svojich v
            Čachticiach a Novom Meste nad Váhom, Trenčania kdektorý na dolnom Považí trenčianskom,
            až posledných vozkovia zložili v Trenčíne, skadiaľ poberal sa každý v svoju stranu,
            Záhorci na Záhorie a iní po milom Považí.
Jediný výstupok študentských týchto výprav býval, že vozkovia mali zakázané vyhnúť sa
            na ceste a zastať na mýte; lebo vraj od Matiáša kráľa
[
127
]
to právo majú študenti, nevyhybovať žiadnemu a mýto nikde neplatiť. Na tomto
            práve tak silno držali títo trenčiansko-nitrianski študenti, že i bez dôkazu mysleli,
            ako smú oni užívať svoje právo. Pred mýtom sa poskrývali pod plachtu vozovú a vozka
            musel hnať kone; keď ale mýtny volal postáť a vyberač bežal za vozom, vtedy vystrčili sa
            chlapci spod plachty a kričali so smiechom: „Len si poď pre mýto!“ Mýtny mal potom
            velikú úctu pred študentským právom a nechal beženie za nimi. Na mostoch trenčianskych
            ale so spevom „Gaudeamus igitur“ ukrotili mostového výberčieho. „Nechaj ich, to sú
            študenti,“ komandoval hajdúcha,
[
128
]
vyberajúceho mostovné, prenajímateľ mostov. V Trnave bývalo najhoršie, tam
            krutý výberčí nechcel Matiáša kráľa poslúchať, že vraj čo by tam voz pod plachtou nemal
            mýto platiť? Tu už bývala obyčajne vojna, z ktorej ale hajdúch utiahol sa späť, vidiac,
            že právo Matiáša kráľa chce sa palicami brániť. Vozkovia radi vozievali študentov, lebo
            to bývala jediná radosť ich, v neplatení mýta záležajúca. Po každej takejto šarapate sa
            potom na najbližšej stanici veliké „Vivat“
[
129
]
pamiatke kráľa Matiáša prinieslo v obeť.
Ľudovít prešiel do filozofie stred pilnovania slavistiky, gréčtiny, latinčiny,
            francúzštiny a poézie; súc členom bibliotéky a spoločnosti slovenskej,
[
130
]
trávil dni a noci čítaním kníh slovanských rôznojazykových. Brat jeho Karol,
            podporca jeho, opustil r. 1833 lýceum bratislavské, odídúc cieľom zaopatrenia si peňazí
            k ceste do Berlína na vysoké učenie za vychovávateľa dietok zemianskej rodiny
            Borčicky-Zelenayovskej do Zárieča na hornom trenčianskom Považí. Ľudovít ešte za ktorýsi
            čas pobudol v Bratislave. Potom ale nastala nebezpečná prestávka v milostných štúdiách
            jeho. Viďme, ako sa tu prerobil duch jeho k ideálom svojim.
Starostlivá matka, vidiac ešte menšie dietky a vytrovenú kasu na štúdiá dvoch synov,
            prehovorila muža a otca Ľudovítovho, že by dobre bolo, keby Ľudovít oddal sa ekonómii,
[
131
]
k čomu výborná bola príležitosť v Uhrovci, keď panstvo bolo veľmi milostivé
            a blahosklonné k Štúrovi. Direktor panstva Ján Bobok a úradník Modrány, na ktorých
            všetko záležalo, bývali častí u Štúrovcov. Otec i matka boli skoro uzrozumení, a pri
            zavdanej príležitosti vyjavili aj svoju námeru so synom svojím Ľudovítom. Rozumie sa, že
            plán nemal žiadnej obtiaže. Ľudovít síce ustrnute vypočul rodičov a bolo mu akosi clivo
            v duši opustiť štúdiá kvôli ekonómii; no nahliadol naposledy, že rodičom na ťarchu byť
            nesmie a povolil ochotne ich vôli. „Vzdelanosti a učenosti máš, syn môj milý, dosť, a
            pomoc nám i mladším bratom a sestre bude to znamenitá, keď nám ubudnú nákladky!“ Tak
            hovoril pán Štúr. Ľudovítovi to bolo dosť, aby sa preniesol mysľou na tie hory, háje, na
            to šíre pole a videl sa stred ľudu účinkujúceho! Zmaľovala sa mu celá príroda v svojej
            kráse a povolanie úradníka ekonomického v jeho ideálnom svetle, a na druhý deň už bol v
            pisárni, na tretí už s puškou na pleci prezeral hory a učil sa znať veci pisárovi
            potrebné. Najotupnejšia mu bola povinnosť dohliadať k páleniciam panským. Táto časť
            úradu zhnusila mu celé dielo!
Štúdiá ekonomické u úradu dobre chutili mu inak, pokým to bolo spojené s jeho
            láskáním sa s úvalom a horou, šírym poľom a tichou brezinou, chôdzou za robotníkmi a
            dozeraním na nich; lebo veď Ľudovít nikdy nevyšiel s puškou do hory, aby v kapse nebola
            Slávy dcera, nikdy nedozeral, aby sa nebol tu so staríkom vážnym srdečne nezhováral, tam
            krásneho šuhaja s jeho iskernatými očima a mužnou päsťou neobdivoval do sýtosti, alebo
            aby nebol skrytý v húštine za speváčkami, piesne do knižočky si zapisujúc, keď ony pri
            poľnej práci alebo hrabačke sena svoje piesne vyspevovali. Keď už takto nakochal sa v
            krásach prírody, vôkol ktorej mu bolo dielo, prišli i tône tohoto spôsobu života a
            povolania. „Dobre sa maj, zápač tichá, dobre sa majte, kýčere večerné, Pán Boh buď tu s
            vami, výšiny Rokoša, a s vami, Ptáčnika jelene dupotom sa ženúce v úval: ja sa s vami
            musím rozžehnať!“ Tak, zrýchliac krok, mrmlal si v duchu Ľudovít, keď sa jedného večera
            poberal z poľa domov. Matka usmievavá vítajúc syna, videla ho akosi mimoriadne veselého.
            Na prívety a otázky milostné matky zrazu zastane si pred ňou a sčista jasna povie:
            „Mamuška moja, ako ma tu dnes vidia, ja ešte budem študentom! Ja musím byť študentom!“
            Hrom z jasných nebies nebol by viacej prenikol hruď utrápenej matky ako tieto slová. Ona
            vedela, čo za vtáčka je jej Ľudovít, ktorý slová tie vyslovil s istou odhodlanosťou bez
            všetkej prípravy a bez okolkovania predbežného. Ako vznikla v ňom idea, tak bez reflexie
            si ju obľúbil a ona musela byť uskutočnená.
Nie tak rýchle, pravda, išlo to odmotávanie zamotaného tohto klbôčka. Matka podivné
            slová synove hneď zaniesla otcovi. „Čo to bude potom, ak by ozaj Lajko chcel odísť zo
            služby? Pán gróf sa namrzí. No a pán direktor, ten len ešte bude sa hnevať. Tak rád ho
            mával. Ba kto len je príčina tej zmeny v úmysloch?“ Také otázky šli v rade rodinnej. Ale
            ani keď Ľudovíta zavolali coram,
[
132
]
nič sa dozvedieť nemohli, len „ja idem, ja musím ísť do škôl, pre mňa je nie
            toto gazdovstvo!“ Bola síce podaktorá príčina bočná na úradníkovi Modránym, ktorú však
            nikdy neudal Ľudovít, ani keď od direktora dotazované bolo, on nevyznal, sám dobre
            znajúc, že len vnútorná pohnútka „ja ešte musím byť študentom,“ jedinou a podstatnou
            bola príčinou, že on skutočne, vale
[
133
]
dal ekonómii.
Rodičia boli vyhodení z krážu nádejí svojich. Oni kochali sa v nádejách na skoré
            zaopatrenie syna svojho, a teraz nastávali nové mrzutosti. Mrzutosti u panstva, ťažkosti
            so zaopatrovaním syna, zodpovedností a starostí mnohých celá hora ležala najmä na
            starostlivej matke.
„I nech sa stane božia vôľa,“ naposledy riekol otec, „veď my ľudia i tak málo
            vystaráme; i tak panská láska rastie na zajačom chvoste, hovorí porekadlo, a kto vie, či
            by Lajoš našiel tu svoje šťastie! Veď Pán Boh opatrí.“
„Ale —“ chcela matka nadmietať. „Ale mamuška“ pretrhol ju dnu vkročivší Ľudovít,
            „nech sa nestarajú! Veď ja nič nebudem potrebovať z domu, ja budem vyučovať v bohatých
            rodinách dietky a postarám sa o seba! Ešte im aj Sama a Janka vezmem do opatery.“ A
            Ľudovít zadržal slovo!
Rodičia voľ-nevoľ zakúsli do horkého jablka a uprosili u grófa i u direktora, len aby
            sa panstvá nehnevali na nich pre túto ich syna nekonečnú túžbu po štúdiách. Direktor
            Bobok šípil domnelú príčinu a pripisoval to Modránymu, že nadaný Ľudovít opustil kariéru
            ekonomickú, ale na dôsledné tajenie tej príčiny Ľudovítovej nechal vec tak, čomu
            najviacej tešil sa sám Modrány, ktorý mohol sa domýšľať tým viac dačoho podobného. A to,
            že Ľudovít žiadnej zmienky neurobil o byvšom neprajnom pomere jeho k Modránymu, získalo
            tohoto docela najprv len osobne Ľudovítovi, potom ale národu celému, ktorého dovtedy
            nepoznal grófsky tento úradník.
Ľudovít vrátil sa „do sídla uměn blahého“, na brehoch Dunaja rozloženého. Daniel
            Lichard píše o ňom: „Když starší zakladatelé jednoty (spoločnosti tenkrát menovanej) z
            Prešporka již byli poodcházeli, chopil se (Ľudovít Štúr) vesla správy, s neunavenou,
            obětovavé lásky plnou horlivostí mládež slovenskou vzdělávaje.“
III.
Prešporok, Požúň, Bratislava nad Dunajom, koľké rozpomienky budí toto meno u verného
            Slováka! To prvé je pokazené z pokazenejšieho nemeckého „Preschpuark“; toto pokazené z
            Pressburg, ale i toto je skomolené zo starého Bretislavsburg;
[
134
]
[
135
]
chorvátske a maďarské Požúň, Pozsony, sú spotvoreniny stredoveko-latinského
            Posonium. Bratislava nad Dunajom — k rozdielu od Břeclavy nad Moravou, Breslavy či
            Břetislavy v pruskom Sliezsku
[
136
]
— má za sebou starožitnosť. „Antiquam exquirite matrem,“
[
137
]
bývalo heslo Šafárikovo i Štúrovo; od časov Štúrových medzi Slovákmi
            Prešporok menoval sa po starom svojom mene Bratislavou nad Dunajom a menuje sa
            najradšej. To „nad Dunajom“ nie je však pre zreteľnosť púhu dodatok, ale tak sa menuje v
            domácich dejepravách. Kráľ Matiáš najradšej menoval si toto svoje mesto mestom
            Dunajským, Istropolis
[
138
]
[
139
]
alebo Histropolis. Tak je to s menami miest ako s národmi. Ak utratíš,
            národe, svoju slobodu a samostatnosť, každý s tebou nadhadzuje a podáva si ťa, ako mu
            zobák jeho ráči, strká ťa sem a tam a pohadzuje tebou. I Bratislava n. D. odkedy
            utratila svoje pôvodné meno? Odkedy národ ju založivší vymizol z radu samostatných
            národov. Prišiel čas, že nevedeli sami Prešporčania, čí sú a z koho sú. Hneď im
            trubirohi natrúbili, že veru dákysi Piso, Riman, bol zakladateľom Prešpuarku, a volali
            sa teda Pisonium, stadiaľ vraj Posonium. To schopili okolo Bratislavy bývajúci Chorváti
            a volali ho Požúňom. K tomu priali Maďari a našli hotové už Pozsony. Kráľ Matiáš mal
            lásku k svojmu Dunajskému mestu a založil tu r. 1465 „Studia generalia“,
[
140
]
t.j. vysoké školy na spôsob a podľa vzoru bonnskej univerzity. Z Bratislavy
            n. D. rozlievalo sa svetlo od toho času až podnes v národe našom. Dá boh, že „redibit ad
            Dominum, quod fuit ante suum“,
[
141
]
a Bratislava zase len Bratislavou n. D. slúť bude slovom i skutkom.
Pri meste tomto je to pamätihodné, že nepovedome staré podanie národného slovenského
            bytu zachováva a prechováva sa v ňom z tej najlepšej čiastky, totiž skutočnými činmi
            vývoja národného života. Národ, ako sme pripomenuli, vymizol z múrov bratislavských,
            obyvateľstvo Bratislavy starodávne, slovenské, ustúpilo obecenstvu terajšiemu,
            nemeckému, ale napriek tomu Bratislava bola a je azda aj nepovedomou priateľkyňou národa
            slovenského. Mesto toto samo bývalo strediskom najlepších a najupovedomelejších duchov
            slovenských, ktorí pod najrozmanitejšími formami, v najpodivnejších časov premenách
            vydávali zo seba znaky svojej patričnosti a prináležitosti k podaniam národa
            slovenského, a to, či chceli či nechceli, či vedome či nepovedome. I samo obyvateľstvo,
            hoc aj nie viacej slovenské, ustavične v dobrom pomere stávalo ku Slovákom. Potyky jeho
            každodenné až dnešného dňa nútili ho k prisvojovaniu si reči slovenskej. Každý
            Bratislavčan od koreňa dával svoje dietky na čary za dietky slovenské, aby tak susedstvo
            dobré zachované bolo až na potomstvo. Len najnovšie haraburdáctvo („šovinizmus“ je u
            národa nášho neznáme slovo, ale „haraburdáctvo“, ktoré ono tlmočí dobre, môže sa
            príhodne užívať) maďarónske vzalo na čas vrch a pristavilo toto etnograficky korektné
[
142
]
si počínanie Bratislavcov. Pritom však predsa vo všetkom každý opravdový,
            korenný Bratislavec porozumie sa so Slovákom čírym. I sami tí haraburdáci z
            „Pozsonyvidéki Lapu“,
[
143
]
nakoľko nie sú prisťahovalci z toho šťastného kraja, kde golvy rastú na
            hrdlách ako gajdy nafúknuté, po slovensky si kupujú zemiaky, kapustu a iné zeleniny na
            tržišti bratislavskom.
Bratislava od Matiášových časov neprestávala byť strediskom učených mužov, a to až do
            najnovších časov, ktorí vyššie túžby svoje ukladali v dielach nesmrteľných ducha svojho.
            Nás tu zaujíma strana tohoto ruchu, národu slovenskému prajná. Túto stranu vedie sám
            kráľ Matiáš, známy po svojej spravodlivosti nie menej, než po svojej blahoprajnosti a
            láske k národu a jazyku slovenskému. Tu sa preslávil on založením vysokých škôl. Tu
            bývali a pôsobievali: slávny M. Bel,
[
144
]
tu Inštitoris-Mošovský,
[
145
]
Dankovský,
[
146
]
Slemenič,
[
147
]
tu Trenčanský,
[
148
]
tu Matej Šulek,
[
149
]
tu Kováč-Martiny,
[
150
]
tu Palkovič, tu zázrak nového veku, ten introit do toho proslulého
            devätnásteho stoletia — ktoré už veľmi často sa menuje slovanským — založenie ústavu pre
            reč a literatúru slovenskú
[
151
]
(1803), tu tlačiarne a formálny úrad korektorský kníh slovenských, tu
            konečne prvý zástupca v eminentnom toho slova zmysle národa slovenského na diéte
            uhorskej pred r. 1848 Ľudovít Štúr a jeho národný orgán politický, tu celé pluky mládeže
            nadšenej, vychované k dobru národa medzi múrmi bratislavskými. V Bratislave nad Dunajom
            z ústavu pre reč a literatúru slovenskú povstala spoločnosť mládeže, z tejto vyšli po
            šľapajach predchodcov ich, Šafárika, Palackého, Kollára spevci nadšení: Samo Chalupka,
            Andrej Sládkovič-Braxatoris, Karol a Ľudovít Štúr, Janko Kráľ,
[
152
]
Janko Matuška
[
153
]
atď., publicisti a prírodných vied vedomci a štylisti prvej triedy: Daniel
            Lichard a Bohuslav Karol Šulek
[
154
]
(Záhrebský), prírody bádatelia: Daniel Sloboda, Jozef Holuby,
[
155
]
Dionýz Štúr
[
156
]
atď., pedagógovia: Benjamín Pravoslav Červenák,
[
157
]
Király,
[
158
]
Samo Ormis,
[
159
]
August Hor. Škultéty,
[
160
]
Ľudovít Grossmann
[
161
]
atď., filológovia, filozofi, archeológovia: Michal Godra, Ctiboh Zoch,
[
162
]
Ľudovít náš, Repický,
[
163
]
Viliam Paulíny-Tóth,
[
164
]
Janko Šafárik atď, medikovia: Klimáček, Bohumil a Michal Šulekovci atď.,
            teológovia: Hlaváček, Kuzmány,
[
165
]
Hodža, Bohumil Molnár,
[
166
]
Ľ. Hroboň
[
167
]
a celý rad mladších, juristi: Boleslavín Vrchovský,
[
168
]
Ľudovít Turzo,
[
169
]
Mudroňovci oba
[
170
]
a celý rad iných. I v našich týchto najsurovejších časiech, v ktorých už iba
            haraburdáctvo víťazí, vyznačuje sa Bratislava ako sídlo veľmi značných duchov ako medzi
            mládežou, nadšenou za ideály človečenstva na oboch vysokých školách,
[
171
]
tak i medzi jednotlivcami tu osadenými. Bratislava nedá sa myslieť Slovákovi
            bez pripomenutia si vďačného všetkých týchto zjavov, ktorými tiahne sa červená niť
            životných tradícií národa slovenského.
Sem teda, sem na brehy Dunaja, do mesta Dunajského, Brecisburgu slávneho, magicky
            ťahalo to zo Záhoria trenčianskeho Ľudovíta Štúra hneď od prvej jeho mladosti, ale
            dvojnásobnou silou vybúšila táto túha potom, keď okúsiac z kalicha hlbších vied nápoja
            večnosti, vrhnutý bol okolnosťami do cudzieho géniovi svojmu oboru zamestnania.
Pekný, strunovitý, štíhly, vysoký mladoň slovenský s čiernymi, oheň zohrievajúci
            sypúcimi očima a tmavogaštanovými, bohatými vlasmi, k tomu celý zjav jeho súmerný a
            strojný, sympatický každému, elektrinu tak neodolateľne zo seba púšťajúci, že nemožno
            bolo mu vzdorovať! Toť Ľudovít, navrátivší sa „do sídla uměn blahého“, ako sám
            Bratislavu menoval. Príkladne krásne ruky a ústa mal, znaky to vraj všetkých veľkých
            rečníkov! Jeho rúčky mohli by boli krášliť i najstrojnejšiu devu. Tváre bol
            podlhovastej, ale dobre chovanej, vzduchom zdravým farbenej a hriechom nerozoranej a
            nestrhanej, takže v súmernú oválnosť vychádzala, vysokým, jasným čelom krášlená. V kráse
            junáckej len Samo Chalupka mohol s ním závodiť. Príťažlivosť k sebe mal takú veľkú, že i
            protivníci náruživí a bezohľadní zoči-voči nevydržali mu. Hlas jeho bol zvonovitý,
            prenikavý, jednak ku spevu, jednak k rečneniu, jednak k hrozbe ustrojený. Napadli ho
            jeden raz večer traja juráti
[
172
]
haraburdácki a chceli s ním na Panenskej ulici
[
173
]
(Nonnenbahn) začať potržku. Ľudovít Štúr privolal prvému, oprúc sa o svoju
            palicu: „Mit akar?“
[
174
]
To s takým výrazom a s tak brnivým „akar“, že sa chlapom odnechcelo ďalej s
            Ľudovítom naším, a odbehli. Lepšie duše poddávali sa mu bezvýnimočne.
Toho času (1835) kvitlo lýceum.
[
175
]
Profesori boli odborní ľudia a haraburdáctvo netreštilo v pochabých hlavách.
            Bol síce už zaujal stolicu filozofie Michal Greguš,
[
176
]
ktorý nadržoval Maďarom, bol veľkým patrónom maďarskej mládeže, predsedníkom
            ich spoločnosti a rád si zavtipkoval o chudobnej vtedy literatúre slovenskej; ale čo sa
            musí priznať a oceniť, bol odborný muž. Jeho veda bola filozofia, ktorá mu išla nad
            maďarstvo. Kto mu lúskal tvrdé oriešky kategórií logických,
[
177
]
tomu bol priateľom, nech bol Maďar, nech Nemec, nech Slovák. Jeho srdce nič
            tak neranilo, ako keď videl, že maďarská mládež prednášky jeho zanedbáva, zošity jeho
            neodpisuje, neučí sa. To ho často rozhorčovalo proti nej, začo zase ona sa mu často
            mstila, paškvíliky mu podhadzujúc, pod prednáškou mrmlajúc a pod. Greguš bol slovenského
            kňaza syn, vedel slovensky, ale Vandrákov
[
178
]
v Prešove učeník, nacical sa jedu maďarónskeho u majstra svojho, ktorý ho
            konečne i umoril. Miláčkami stali sa mu Slováci, z ktorých mnohí, ako Michal Mil. Hodža
            a i., mimoriadne na jeho „jus naturae,
[
179
]
logiku, metafyziku,
[
180
]
filozofiu histórie
[
181
]
“ chodievali a vedeli si uctiť muža vedeckého. O tomto vydal svedectvo Greguš
            pred samým Kollárom. O generálnom konvente
[
182
]
jeden raz navštívil Kollára, hovoril Greguš, čo ja mám z úst Kollárových:
            „My tam v Prešporku všetko možné činíme, aby sme maďarskú mládež k štúdiám priviedli,
            ale darmo namáhame sa; tej protiví sa každé hlbšie štúdium. Naproti tomu vaši Slováci,
            ktorí z nikadiaľ žiadnej podpory nezakusujú, lúskajú ničmenej tvrdé orechy filozofie až
            radosť. Moji najlepší študenti sú Slováci.“ Že Kollár na radostnú inak pre neho túto
            zprávu nezostal Gregušovi dlžen svoju poznámku, to sa rozumie.
Gregušov miláčik bol i Ľudovít Štúr, bár tento inými koľajami sa poberal; ale to
            nevadilo, ako hovorím, u Greguša, ktorý držal na talent a pilnosť. Terajší duch
            haraburdáckych profesorov by nebol tak generózny a taký objektívny.
Odborný muž prírodných vied bol i Gabriel Kováč-Martiny, menovite uznaná autorita vo
            fyzike a matematike, profesor výborný, muž solídny, vedám oddaný a k národu slovenskému
            pietou a láskou sa nesúci, syn povestného superintendenta Michala Kováča-Martinyho.
[
183
]
Ba na konci svojho života, keď sa už idea národnosti zo svojej škrupiny
            navonok dostávala, odhodlaný i k ráznemu zastatiu pravdy. Veľkú vážnosť svoju, akou sa
            chovali k nemu kolegovia i konvent miestny
[
184
]
bratislavský, nejeden raz položil na váhu v obrane práva reči slovenskej.
            Blahoslavená jeho pamiatka.
Bez odporu však prvé miesto náleží z tohto nášho stanoviska Matejovi Ševrlaymu,
[
185
]
profesorovi teológie. Bol on najupovedomelejším Slovákom zo všetkýoh
            tohočasných profesorov bratislavských, rodom z turčianskej stolice, tejto kolísky
            veľkého Kollára a novšieho slovenstva. Žiaden z profesorov tak často nezalietaval na
            prednáškach svojich do budúcnosti slovanskej ako Ševrlay. To bol olej na oheň mládeže
            slovenskej. Interpelovaný raz, že ako mohol ako Slovan pomáhať maďarizmu na nohy vydaním
            svojej gramatiky maďarského jazyka,
[
186
]
ktorú vydal ešte sťa profesor humanitných vied v Štiavnici, usmejúc sa,
            hovoril: „Charissimi,
[
187
]
ja dnes hovoril o ďalšej budúcnosti národov, a tú budúcnosť snáď vy
            dožijete; keď som ja maďarskú gramatiku vydával v Štiavnici, vtedy už predvídal som, čo
            príde dosť skoro, a čo i prišlo u nás, toto hnanie sa po maďarčine; ja chcel mládeži
            našej usnadniť prácu, aby snadnejšie mohla prísť k účinkovaniu verejnému. Vedieť po
            maďarsky, neznamená pomaďarčiť sa. Len sa, charissimi, učte po maďarsky, uvidíte, že sa
            vám to zíde k obrane vlastnej reči a národnosti, tak ako Maďari uškodia si velice tým,
            že neučia sa iné reči!“
Ševrlayho často navštevoval Ľudovít. V Ševrlaym mala mládež slovenská
            najúprimnejšieho priateľa. Ako profesor teológie dotušoval Nemcom i Maďarom, aby sa po
            slovensky učili, a užíval ten štatistický dôvod, že maďarských a nemeckých cirkví je
            primálo a tak i slabé výhľady ich na stanice farárske, ak sa dokonale nenaučia po
            slovensky. Úspechu ovšem to nemalo, ale pôsobilo hrdé povedomie v slovenskej teologickej
            mládeži. Okrem toho býval Ševrlay predsedom spoločnosti slovenskej a tu nejeden raz
            rozhovoril sa o cieľoch a úlohách vyšších mládeže slovenskej. Vo februári r. 1839 prijal
            ochotne úrad centrálneho zberateľa a účtovníka príspevkov dobročinných na „Ústav pre reč
            a literatúru Československú v Bratislave“.
[
188
]
Najstarší z profesorov bol Ján Grosz,
[
189
]
muž veľkej učenosti, historik a štylista, rodom Nemec. Z neho len Slováci
            brali úžitok, medzitým čo Maďari smiali sa z jeho staroby, a Nemcom nechutilo jeho
            prísne držanie na čistotu slohu latinského. Ľudovít upozorňoval mladších študentov na
            krásy historického slohu Groszovho, ktorého i v nemoci postaveného častejšie zastupoval
            na katedre.
Tobias Godofredus Schröer,
[
190
]
pod pseudonymom Chr. Oeser (predlož to jediné z celého pseudonymu „s“ pred
            celé meno, vyčítaš Schröera), v literatúre nemeckej ako estetik, básnik a historik
            čestne známy, bol zvláštny zjav tohoveký nielen v Bratislave, ale v celom Uhorsku, kde
            Nemci spali osudnejší ešte sen než my Slováci. Schröer vyznal sa v krásnej literatúre
            slovanskej, zvlášť česko-slovenskej. Cestoval po Čechách a rád rozprával už v piatej,
            potom pozdejšie vo vyšších triedach žiakom svojim o pomníkoch historických českého
            národa, o hradoch staroslávnych, o výjavoch dejinných na nich a v kráľovskej Prahe.
            Staviteľstvo, maliarstvo, poéziu českú vysoko cenil a vážil, čo nesmierne blahoplodne
            účinkovalo na mysle schopného slovenského žiactva.
Štúr v spojení so Schröerom zaviedol vyučovanie slovenskej mládeže v štvrtej a piatej
            triede, kde sa veľa Slovákov nachádzalo, reči a literatúre slovenskej, a cvičil ich v
            rečnení a slohu slovenskom. Pozdejšie roku 1837, keď Schröer prešiel za profesora
            vyšších tried, účinkoval i na nástupcu svojho Tamasku,
[
191
]
ktorý po ňom prejal piatu triedu, aby zadržal tento poriadok, čo ten aj
            ochotne povolil, a keďže Ľudovítovi rástli práce pod rukami, prepustil úkol tento
            staršiemu daktorému študentovi, čím založený bol seminár chovancov pre vyššie spolky
[
192
]
a ústav slovenský, takže do rétoriky a poetiky, alebo sekundy
[
193
]
prichádzali chlapci už celkom v elementáriách slavizmu
[
194
]
pocvičení a vstupovali do spoločnosti slovenskej, zahrnujúcej v sebe všetku
            mládež tried humanitných,
[
195
]
filozofických a teológie. — Štúr býval vzácnym hosťom u Schröera, ktorý
            vysoko cenil jeho dary a zápal. Ľudovít uvedený bol Schröerom i do krúžkov vybraných v meste,
[
196
]
vzdelávajúcich medzi sebou povedomie národnosti nemeckej. Menšieho významu
            osobnosti profesorské ani nepripomínam ako také, ktoré žiadneho poťahu nemali na deje
            Štúrove.
Na lýceu jestvovali toho času tri spoločnosti mládeže;
[
197
]
jedna, najväčšmi protežovaná maďarská, ktorej náčelníkom, protektorom a
            obživovateľom bol Greguš; druhá nemecká, ktorú spravoval Schröer, tichá, kontemplatívna
            a na počet najmenšia; tretia, najčinnejšia, ale aj najväčšmi strhaná a prenasledovaná
            bola spoločnosť slovenská pod predsedníctvom Mateja Ševrlayho s riadnym miestopredsedom,
            ktorý vlastne viedol, všetko a býval od spoločnosti slobodne volený, Ľudovít Štúr bol
            jedným z najvýtečnejších týchto miestopredsedov.
Študentstvo prichádzalo do Bratislavy najhojnejšie zo Štiavnice, Kežmarku, Levoče a z Prešova,
[
198
]
hromadne doplňujúc sa, ako som vyššie poznamenal, z nižších gymnaziálnych
            tried bratislavských, sporadicky i z iných progymnázií, ako modranského, rábskeho,
            banskobystrického atď. Pestrý a zaujímavých obrázkov plný to býval ruch a život na
            počiatku školského roku.
Slovenská spoločnosť mala svoju štúrovskú organizáciu. Získavať duše národu, to bolo
            heslo Ľudovítovo hneď zrána peknej jeho mladosti, ktorá snaha rozvinula sa v plný kvet v
            Bratislave, kam zovšadiaľ hrnula sa mládež vedochtivá, ale puncto nationalismi
[
199
]
docela zanedbaná, osirelá, ba už i pokazená a predsudkami zaujatá. Z
            Dolniakov hrnuli sa beťári,
[
200
]
telesní chlapíci bez zmyslu vyššieho. Z horného Slovenska chlapci šumní, ale
            opustení a nabraní obmedzenými pochopmi tu rodičov, tam učiteľov svojich. Štúr
            rozprestieral siete prostriedkom svojej gardy, aká skoro zhromaždila sa okolo neho
            zvlášte na počiatku školského roku, a dal verbovať i verboval sám do spoločnosti
            slovenskej mladíkov. To bola metóda geniálna zotrieť z mysle prostej alebo obmedzenej
            predsudky a bludy. Najhrdší a najneprístupnejší bývali študenti zo Štiavnice
            prichádzajúci, kde Boleman
[
201
]
zručnosťou inak uznania hodnou pilnoval latinu; ale to bola aj jediná cnosť
            jeho, lebo v ostatnom vtipy, ktoré mu ešte zbývali, metal po Slovensku, jeho literatúre
            a národnosti, bár i on sám Slováčik úbohý bol. Žiaci Bolemanovi ako by sa rotiť začali k
            opozícii proti štúrovcom, keď však najlepšie talenty medzi nimi, ako boli Červenákovci,
[
202
]
Grossmanovci,
[
203
]
Maróthovci,
[
204
]
Frndákovci,
[
205
]
[
206
]
Karol Raphanides,
[
207
]
Imro Blažkovič,
[
208
]
Repický a iní pritiahnutí boli do krážov Štúrových, prestala i táto
            opozícia. Ján Breznyik
[
209
]
jediný vydržal pri ideále svojom, Bolemanovi, a stal sa jeho nástupcom, i je
            až dosiaľ v Štiavnici. Pravdu vyznajúc, tohto talentu jediného sme závideli štiavnickej
            opozícii a — i teraz povieme, škoda toľkého talentu v tých kalných vodách toho
            haraburdáctva. Táto ryba veľkých rozmerov bola by potrebovala väčšieho troštička mora,
            než je tá maďarská Tisa! Inak ale štiavnickým mládencom musí sa chvála dať, že
            prírastkom ich strany slovenská spoločnosť bratislavská duchom Štúrovým, tým éterickým
            idealizmom navnadená, dostala akosi rebrá a kosti realizmu. So štiavničanmi vtrhol do
            spolku sloh prozaický a meral oštepy svoje so slohom básnickým Štúrovej školy. I
            filozofia Gregušova — Herbartova
[
210
]
pôvodne — našla statnú junač na týchto mladoňoch; konečne pilnovanie latiny,
            ktorá bola zanedbávaná pre štúdiá historické, estetické, poéziu a už pomaličky aj
            politiku, dostalo svedomie a chlapci všímali si už viacej i filológie latinskej.
            Zvláštny zjav, históriu svoju majúci, bol ten, že okolo Štúra krúžok velikých talentov
            tak bol zhromaždený ako predtým ani zatým nikdy na jednom takrečeno časobode. Je len
            ľutovať, že potomný život a osudy opravdu velikých talentov týchto, tak akosi zmakosili
            pod seba, že ich veľkým vlohám nezodpovedali deje. Nemožno mi nenaznačiť veľké
            schopnosti mladoňov tohočasných; Grossmana staršieho — mladší Ľudovít účinkuje dosiaľ
            požehnane v Banskej Bystrici —, Frndákovcov oboch, Imra Blažkoviča, Repického,
            opravdivého Mezzofantiho,
[
211
]
ktorý už za študentstva znal reči európske hlavné, okrem týchto perzsky,
            arabsky, turecky, židovsky atď. Karola Raphanidesa atď. Smrť predčasná vychvátila nám
            veľké talenty: Benjamína Červenáka, Baraňayho,
[
212
]
Priekopu,
[
213
]
Volku,
[
214
]
Ondruša,
[
215
]
Michaloviča,
[
216
]
Maróthyho (pozdejšie i brata jeho mladšieho Daniela), z ktorých prvý
            poponáhľal sa pri inak slabej prirodzenosti zaryť hlboké šlapaje činoplodného génia
            svojho už ako študent v Bratislave, potom ako kandidát teológie. Vyznačil sa činnosťou
            prísnou pri ústave bratislavskom, dopisovateľstvom obšírnym s mužmi súvekými a spísaním
            „Zrcadla Slovenska“ a biblických histórií.
[
217
]
Ku prvému písal som ja predmluvu. Oba spisy vyšli iba po smrti jeho. Popri
            hlbokej učenosti bol Červenák najčistejší a najmocnejší charakter. On po odchode
            Ľudovítovom na vysoké učenie hallské
[
218
]
prejal vedenie mládeže z ústavov slovenských bratislavských. Ľudovít podobal
            sa láve, vytekajúcej z Vezuva, Červenák žule, vyčnievajúcej z rozbúreného mora. Oba
            pôsobili k jednému velikému dielu, vždy dobrí bratia a priatelia. Ľudovít zhromažďoval,
            Červenák usporadoval, tamten lietal sťa orol a k letu za sebou vyvolával všetko, všetko,
            čo len aké-také krídelcia malo, tento úlohy rozdával, komu k letu, komu k behu, komu len
            tak ku chôdzi potichmej. Ľudovít na nič nehľadel, len keď sa letelo s ním do výšin,
            Červenák muštroval každého, kritika bola za jeho času nemilosrdná. Zápal u oboch
            závodil, nič menší nebol u Pravoslava, než u Ľudovíta; ale tento vedel mu dať osobnosťou
            svojou väčšieho výrazu. Ľudovít mal jedno oko prižmúrené pri mladoňovi krásnom,
            zápalistom. Pravoslavove obe oči upreté boli najprísnejšie na ideálnu túto mládež! A
            beda tomu, ktorý potkol sa dakde, zanedbal niečo, spustil z očú povinnosť národnú! U
            Ľudovíta rýchlo sa zabudli poklesky, bár nie menej prísny býval v teórii povinností
            národných, u Pravoslava bola vždy kniha otvorená zápisov hriechov. Keď komu uložila sa
            úloha, a ten s osvedčením hotovosti k vykonaniu jej prejímal ju, už mohol byť istý
            poznámky Červenákovej: „Nože ale, nech to nebude zas tak ako onehdá!“ (Ak sa mu totiž
            prihodilo voľakedy nedostať slovu.) „Prečo ste neboli včera vo spevokole,
[
219
]
mali sme hosťa N. N.“, uderil na jedného zo spoločnosti, ktorý si s fajočkou
            vykračoval po zadunajských luhoch.
[
220
]
„Verte mi, že ani na tú holbu piva som nemal.“ „A na tabak ste mali? Ste mi
            vy to za Slovana! Radšej prefajčiť tie dva groše
[
221
]
ako tajsť, kde tak mnohému možno sa naučiť!“ Ak mal ktorý slabosť
            kávičkovania a ukradnul sa osamote do kaviarne, mohol už istý byť, že mu to Pravoslav
            vyvŕbi pri danej príležitosti. Poznamenať nádobno, že prísno zabráňané bolo údom
            spoločnosti osamote navštevovať kaviarne. Bol to istý prvokresťanský rigorizmus, pri
            ktorom dojemne vynímala sa tá slobodná, veselá, čerstvosťou kypiaca mládež.
Na čele maďarskej mládeže stávali tiež Slováci. Pripomeniem Teodora Gedulyho
[
222
]
a Krupca,
[
223
]
nadšených mládencov, ktorí zapaľovali mládež vymyslenými číslami. Pamätám sa
            dobre na jednu z rečí Krupcových, v ktorej počet Maďarov vystupoval už vtedy na pätnásť
            miliónov! Rozumie sa, že potom v spoločnosti slovenskej vydávali sa úlohy štatistické a
            vyhľadávala sa štatistická literatúra, aby konštatovala sa kolosálna lož Krupcova. Tak
            sa to študovalo za časov Štúrových: ani jedno haraburdáctvo neodišlo bez špeciálneho
            štúdia hlbšieho, pomocou ktorého dokázala sa pravda života slovenského. Medzi
            haraburdáctva, ktorými lapali maďaróni hýľov slovenských pre svoju spoločnosť, náležala
            na prvom mieste bájka sprostá o bielom koňovi,
[
224
]
za ktorého mali predať Slováci svoju krajinu. To zas viedlo k historickým
            štúdiám a stáli o tom hádky vedecko-historické medzi mládežou. „Pro pulchro namque
            parippo, nec stultus proprias redderet ullus opes,“
[
225
]
znie mi ešte v pamäti básnického apologetu slovo, vzťahujúce sa na túto
            bájku. Tak mládež slovenská cvičievala sa v boji duchovnom, preto aj ťažko bolo
            haraburdákom pomýliť kráže Štúrove. Len obmedzené hlavičky, ukrývajúce do tmy rozumček
            svoj, hromadili sa okolo protežovaného zlatého teľaťa blbstva. Sokoli Štúrovi mali každý
            deň nové a nové zamestnania s ideami, ktoré viedli ich k novým štúdiám.
Na konci školského roku organizoval Štúr svoju gardu k nastávajúcim prázdninám a
            počiatkom budúceho roku školského. Program a úlohy boli vydané v nasledujúcom objeme:
            Každému bolo za povinnosť uložené vyhľadávať talenty a volať ich do Bratislavy k
            ďalšiemu vzdelávaniu sa, žiactvo z iných škôl ťahať sem na brehy Dunaja; nadpriadať
            priateľstvo s neznámymi a dať im okusovať známosti nové, rečniť im básne výtečné
            slovanské a upozorňovať ich na tieto kráže malebné, do ktorých rozkoš je vojsť a znať sa
            byť členom tak vznešených a velikých ideí. Speváci lepší nabraní boli piesňami národnými
            i vyššími básňami, ku spevu prispôsobenými. „Slávy dcera“ hrala prvý zástoj. Z tých dôb
            pochádzajúci staríci ešte i teraz vstave sú zarečniť so zápalom rad zneliek
            oduševňujúcich. Tak vystrojená mládež rozišla sa z lúčivého zasadnutia
[
226
]
spoločnosti a zo spevokolu na to nasledovavšieho po šírom Slovensku. Okrem
            toho vydané boli úlohy každému: zbieranie piesní a povestí národných, zaznamenávanie
            mien hôr, vrchov, dolín a stráň po kraji slovenskom, zoznam národu slovenskému prajných
            ľudí, mená mužov učených, s literatúrou slovanskou sa zaoberajúcich atď. atď.
Pri návrate však do škôl každý čelnejší mladoň mal za povinnosť uložené aspoň
            dvoma-troma dňami skôr sa dostaviť a čakať na svojich nových adeptov a prijať ich do
            krážov Štúrových, spolu však náčelníkovi tomuto oznámiť charakteristiku nových nádejných
            členov. Koncom každých prázdnin bola činnosť Štúrova napnutá. Tu opatril pomocou
            profesorov hodiny jedným, tu druhým pomáhal vyhľadať lacnú hospodu, tu tretích pritiahol
            k sebe a dával im súkromné hodiny v gramatike slovenskej, aby čo najlepšie pokračovať
            mohli vo spoločnosti. Donesené práce a štúdie krajov nocou prehliadal, opravoval, k
            verejnému čítaniu jedny, druhé k súkromnej potrebe oddeľoval, a keď už všetko bolo v
            poriadku, slávnostné otvorenie zasadnutí vyhlásil, piesňou ním zloženou a rečou nadšene
            prednesenou zahájil.
[
227
]
Nato nasledoval spevokol, ktorý prilákal ešte i tých, ktorí nedôverčivo
            stáli bokom a klátili sa medzi vstúpením do jednej, slovenskej, lebo do druhej,
            maďarskej, spoločnosti. Jedni boli už zapísaní do oboch spoločností a čakali len, ktorá
            ich lepšie pritiahne k sebe. Spevokol bol plný rečí a spevov, a tu nejeden až k slzám
            pohnutý hneď na druhý deň išiel k tajomníkovi o zápis do spoločnosti slovenskej. Tak
            rástol počet členov slovenskej spoločnosti z roka na rok. Prvotný počet tridsiatich
            vzrástol pod Štúrom znenáhla na osemdesiat až na sto dvadsať, nečítajúc v to mládež
            nižších tried gymnaziálnych.
Zasadnutia verejné bývali v dvorane lyceálnej prímy
[
228
]
a rozpadli sa na dve časti; v jednom v stredu a v sobotu od druhej hodiny
            držalo sa zasadnutie spoločnosti, v ktorom rečnili sa práce klasické básnikov
            slovanských, v mimoriadnych prípadoch povedené i pôvodné básne členov spoločnosti,
            rečníci bývalí prísne posudzovaní
[
229
]
ohľadom rečnenia; čítali sa práce, ktoré pred týždňom donesené a ku kritike
            oddané boli druhému; po prečítanej práci nasledovalo čítanie kritiky. Hodiny tieto boli
            veľmi zaujímavé. Hádali sa mládenci vedeckí až do vyváženia dôvodov. Zápis viedol
            tajomník spoločnosti. Zápisnicou z minulého zasadnutia začínalo sa každé zasadnutie.
            Druhé boli hodiny prednášok rozličného obsahu, ktoré držiavali miestopredsedovia; za
            Ľudovítovho miestopredsedníctva bývali prednášky gramatiky československého jazyka,
            potom literatúry slovenskej, histórie kmeňov slovanských. Červenák učieval
            srbsko-chorvátsku reč a prednášal históriu Juhoslovanov. Boleslavín Vrchovský, jurát
            toho času nadšený za slaviansky rozvoj, hnal mládež slovenskú do rečí európskych, do
            angličtiny, francúzštiny a taliančiny, v ktorých sám bol veľmi zbehlý a súkromne
            zhromažďoval mladíkov k cvičeniu sa v nich. Sám Štúr a Červenák sedávali v takej chvíli
            u nôh nádherného toho mladíka. Krásny mladoň nízkej postavy, modrých, jasných, veľkých
            očú, kučeravých gaštanových vlasov, okrúhlej tváre mliekom umývanej, ružami vykladanej,
            výmluvnosti okúzľujúcej a nadšenia plný. Zjav tento báječný, zajasavší sa v mládeži
            bratislavskej v druhej polovici tretieho desaťročia tohoto stoletia, dlho nechával po
            sebe kolesá a kráže, plné podivuhodnej dojímavosti. Nadšenie a výmluvnosť Vrchovského,
            možno, prevyšovali ešte i Ľudovíta, očítanosť jeho v anglickej, talianskej a francúzskej
            spisbe aspoň prevyšovala Ľudovítovu očítanosť, ktorý vyznal sa zase v poľských,
            juhoslovanských a ruských literatúrach, a čím prevyšoval Vrchovského, to bol silný
            charakter a jadro, samé jadro bola jeho vedomosť. Ak pochytili sa s Boleslavínom do
            hádky o Byrona,
[
230
]
išlo do živého! Výtečný krasorečník Boleslavín so slzami v krásnych očiach
            počúval repliku Ľudovítovu, dokazujúceho hanobenie človečenstva, kresťanstvom
            posväteného a vykúpeného z tenat oplzlej pohanskej romantiky, tým vzývaním premršteného
            poétu Západu. „Nuž či to je poézia, majúca k ideálu pozdvihnúť človečenstvo a národom
            slúžiť za maják ich púte dejinnej, keď sa to telo až do omrzlosti pretriasa na
            vidličkách a vystavuje na obdiv každá časť jeho?“ zavieral obyčajne Ľudovít svoju
            filipiku proti Byronovi. Boleslavín skutočne k slzám býval pohnutý, no v hlbine svojej
            duše nepresvedčený. „To má z Byrona!“ horkobolestno glosoval Ľudovít potomný, pozdejší
            život tohoto mimoriadnych schopností, talentu velikého, krásy zrovna zázračnej muža,
            toho muža, ktorému on ku cti piesne skladával a ospevoval činnosť jeho
            ideálno-mládeneckú. Štúr bol idealista, to nedá sa zaprieť, ale každá žilka jeho
            idealizmu viedla hneď do života; žiaden z našich slovanských peknoduchých idealistov
            nebol tak spolu praktickým kresťanom ako Ľudovít Štúr! Najväčší miláčik jeho,
[
231
]
jeho ideál poklesnul raz a Ľudovít zlomil palicu nad ním. „N. N.-ovi po
            Všeslavii zazvonili; mně již docházejí pohřební verše. Vzornou tuto horlivost lichotíci
            žena zakopala. Pokoj prachu.“ — O jednom obdivovanom velikom Slovanovi,
[
232
]
ktorého vzývať hotový bol Ľudovít, keď počul hodnoverne, že majúc prijať
            chudobnú matku svoju, nedovolil to driev, než sa jej šaty módne, panské, veľkomestské
            pripravili, a len tak dovolil žene svojej predstaviť matku svoju, keď bola už v tých
            panských šatách pripravená, riekol: „No, braček, to tiež kus kože filisterskej; eh!
            škoda úcty slovanskej takému vzdávanej, ktorý ani potiaľ neprišiel: ,Cti otce svého i
            matku svou, abys dlouho živ byl na zemi!‘“ A mohol bych uviesť viacej takýchto
            príkladov, ktoré všetky poukazujú na opravdovosť kresťanského zmýšľania Ľudovítovho pri
            jeho nesmierne tklivom idealizme. Samo prúdenie veku bolo racionalistické, škola
            racionalizmom páchnúca,
[
233
]
Ľudovít bol tiež na površí svojom racionalista, čo uvidíme na jednotlivých
            črtách jeho náhľadov: ale výchova, duch matky, tradície národa a cirkvi, tie neboli
            predsa nikdy udusené v ňom a vyrazili sa zdanlivo v odpore s jeho filozofiou. Kde bolo
            treba priložiť mieru pravú na človeka, dej, zmýšľanie, tu vždy siahol Ľudovít k miere
            jedine pravej: ku kresťanským zásadám. Nuž ale o tom častejšie nám príde hovoriť.
Rok školský mládeže slovenskej bratislavskej čítal sa po zasadnutiach spoločnosti, od
            stredy do soboty bývali stanice života vyneslej tejto mládeže. Každé zasadnutie bolo
            dejom v živote spoločnosti i jej členov. Ľudovít okrem hodín riadnych, verejných, držal
            súkromné schôdzky cieľom cvičenia mládeže v reči spisovnej československej, kde
            vykladával s nadšením „Slávy dceru“, menovite predspev a znelky vyberané, potom Mickiewicza,
[
234
]
Hollého a niektoré charakteristické piesne národné. V tomto období bol
            Ľudovít vzorom horlivosti za čistotu klasickej českoslovenčiny a prísne vytýkaval
            premnohé germanizmy, ktorými vlnili sa české časopisy i mluva spoločenská. V jednu
            hodinu mali neraz mladíci slovenskí príležitosť očuť z úst Štúrových rečnenú baladu
            Mickiewiczovu, odsek zo „Svatopluka“ Hollého a zo „Slávy dcery“ Kollárovej
            najvýraznejšie znelky spolu s ich výkladom. Už tu ukazoval Ľudovít zvláštnosti
            filologického stroja nárečí slovanských
[
235
]
a vyzdvihoval krásy reči a celé zloženie slovenčiny. S výstrahou
            najprísnejšou poukazoval na tie zakorenivšie sa v slovanstve zlozvyky, kde jeden kmeň
            druhý pre zvláštnosti reči jeho vysmieva a potupuje,
[
236
]
ako Kekavcov Záhrebčania,
[
237
]
Krajncov Chorváti, Hanákov Slováci, Dolniaci Horniakov, Paderáci Včúlákov,
            Spišiaci Rusniakov atď. Všetko toto odsudzovalo sa sumárne ako výplod blbstva a otroctva
            a ako výmysel vrahov našich korenných. Všade tam, hovorieval Ľudovít, sú vrstvy na
            vrstvách pokladov národných, len treba siahnuť k tomu a vzdelávať to i vzdelávať seba na
            tom. Pravda, nie všetci, a ani nie všetci múdri, ba ani nie všetci najmúdrejší chápali
            to, čo Štúr zvestoval; medzitým učili sa chlapci-junáci všetko, a hlavne učili sa v
            škole Štúrovej milovať všetko slovanstvo, či v čamare a surke, či v halene a rubaške,
[
238
]
a to učinilo i potomne Štúra velikým. V tomto bode, vo velikom období
            stredku 19. storočia máloktorý učenec môže sa jemu rovnať.
Tento idealizmus Štúrov však i tu bral na seba praktickú podobu, on ideály svoje hneď
            v praxi chcel vidieť uskutočnené a i kde nebola skutočnosť života k idealizmu
            rozpoložená, on mocou-silou hľadel si ju pretvoriť v mysli svojej tak, že holá, čistá
            próza pomerov života stávala sa mu ideálnou a živila jeho ducha i pákou mu bývala k
            podnikom.
Chorváti, ako známo, chodievali na uhorský snem do Bratislavy.
[
239
]
S vyslancami chorvátskymi
[
240
]
celý sbor mládeže, mladých advokátov, jurátov, pisárov a juristov prihrnul
            sa do mesta dunajského, aby sa učili právam krajinským. Ľudovít nemal väčšej a súrnejšej
            práce než nadpriasť s nimi známosť, čo tým ľahšie išlo, že reči chorvátsko-srbskej
            dokonale znalý bol a i mládež slovenská čítala už srbské a chorvátske časopisy. Kroz
            chorvátsku mládež zoznámil sa pozdejšie Ľudovít i so samými vyslancami chorvátskymi, ako
            boli: Bužan,
[
241
]
Klobučarić,
[
242
]
gróf Janko Drašković,
[
243
]
Metel Ožegović,
[
244
]
barón Kulmer
[
245
]
a iní. Srbská mládež krem toho už od dávnejších čias hromadne navštevovala
            bratislavské lýceum,
[
246
]
ktorého zvláštnym ctiteľom a priateľom tu študujúcich Slovanov bol slávny
            patriarcha karlovický Štefan Stratimirović Kulpinský
[
247
]
a večnej pamäti Jozef Ilija Rajačić,
[
248
]
podobne pravoslávny patriarcha karlovický. Tamten prvý, t. j. už roku 1801
            učinil slávny počiatok fundácie stolice slovenskej reči a literatúry na lýceu
            bratislavskom, darujúc veľkomyseľne päťsto zlatých ku základine tej. Rajačić býval tiež
            velikým priateľom a dobrodincom študujúcej slovenskej mládeže. Pamätné je, že Ľudovít
            Štúr svoju „Nauku reči slovenskej“
[
249
]
tomuto posvätil, ako „vrúcnemu priateľovi náuk i rodín slovanských.“ Tak už
            od mladi Ľudovít náš rozhadzoval svoje siete v mori Slovanstva.
Chorvátski velikáši,
[
250
]
vyslanci a mládež snemovná navštevovali častejšie i zasadnutie spoločnosti,
            ku ktorej príležitosti Ľudovít zaobstaral najlepších rečníkov v hlavných nárečiach
            slovanských, potom básnikov, nadšene bratov Chorvátov vítajúcich v kruhu slovenskom. To
            náramne dobre šírilo vzájomnosť slovanskú medzi kmeňmi juhoslovanskými a
            severo-slovanským, a blahočinne pôsobilo menovite na Chorvátov, ktorí, hrdí na svoju konštitúciu,
[
251
]
bohužiaľ častejšie zapomínať hotoví boli na iných bratov slovanských. I tu
            Štúr sprostredkoval neraz zhodu a dobré porozumievanie si medzi Srbmi a Chorvátmi.
            Mládež chorvátska i srbská brávala účasť i vo spevokoloch;
[
252
]
posledná rada navštevovala i riadne zasadnutia, v ktorých Ľudovít mnoho
            hovorieval, tu ako zapisovateľ a tajomník spoločnosti, tu ako posudzovateľ donesených
            prác alebo ako rozsudzovateľ medzi stranami, v hádkach postavenými.
Musím ešte pripomenúť činnosť a vplyv Ľudovíta ako študenta a jeho pomer k
            profesorom. Bol obratný latinák, ktorá reč bola vtedy náukozdelnou, a k tomu znateľ
            gréčtiny; používali ho teda profesori k zastupovaniu prekazených v prednáškach učiteľov
            v nižších triedach tak dobre ako i vo vyšších. Zastupoval profesora v syntaxi, v sekunde
            I. i II. behu,
[
253
]
podobne v histórii všeobecnej atď. Býval miláčkom profesorov pre svoj vzlet
            ideálny, pilnosť zázračnú a tú elektricitu celej povahy jeho, ktorá prúdila sa z neho a
            priťahovala k nemu všetko. Sama spupná a často rozpustilá mládež lyceálna, nepatriaca do
            krážov jeho, s ktorou i riadni profesori časté ťažkosti mávali, rada s dobrovoľnou
            poslušnosťou poslúchala ho. Maďari si len mumlali medzi sebou: „Kár, hogy nem magyar!“
[
254
]
Okolo triedy, v ktorej Štúr vykladal, mohol človek kedykoľvek ísť, žiadneho
            hlásku iného nepočul, iba zvonovitý, rozliehajúci sa až po ambitoch lýcea hlas
            Ľudovítov. Hodinu pod ním neoznačovalo šúchanie nohami, ba nejeden raz profesor dvoranu
            tú v následnej hodine zaujať majúci upozorniť musel mimoriadneho suplenta na odbitú
            hodinu, a vtedy rozchodila sa mládež s „vivatmi“, „éljenami“
[
255
]
a „ať žije!“ („Sláva mu“ uviedlo sa až pozdejšie mojou piesňou: „Už se zlatá
            dennice nad Krivánem bliskoce.“) Toto, prirodzene, mocne účinkovalo na celé študentstvo,
            takže i neprajníci zásadní, akí vtedy pod vplyvom Kossuthovým,
[
256
]
ako juráta, množili sa rapídne, umĺkali, žalostiac jedine, že nie je
            Maďarom. I ja som v tomto období času r. 1836
[
257
]
schvátený bol do krážov Štúrových a hodený na maďarčinu, ktorej učil som sa
            s radosťou sám, a potom filozofiu, súc už v sekunde profesorom Gregušom potiahnutý k
            vede tejto „Praecognita logicami“
[
258
]
jeho. Náležal som k prvým jeho dišputátorom, ktorým on dával úlohy k
            dišputám a tak ostril vtip a rozsudok budúcich svojich poslucháčov filozofie; keď už
            priatelia moji, najmä Juraj Zaborský, plávali vo vodách Štúrových, ja ešte lúskal len
            úlohy logické a tak z módy sa i maďarizoval. O toto posledné nemával som hádky s
            priateľom svojím; o toľko viacej hádali sme sa však o Štúra, ktorého ja podvrhoval
            svojim kritickým poznámkam.
Čo mňa odtískalo od Ľudovíta, to bola moja filozofická pýcha.
[
259
]
Ja som bol pyšný na svoje „praecognita logica“ a akýsi starý Adam
[
260
]
hýbal sa vo mne, keď som videl to zbožňovanie Ľudovíta. Jeho ideály, o
            ktorých počul som ho sporadicky a len tak ukradomky hovoriť, zdali sa mi nie dosť
            filozofickými, a priateľ môj Záborský nebol vstave rozprášiť tento môj samoľúby
            „horenos“. Tak som sa ja až do filozofie perpendikuloval
[
261
]
medzi filozofiou a ideálmi Štúrovými. Do maďarskej spoločnosti som nechodil,
            bo tu mi iná pýcha zavadzala. Posmešky na Slovákov šprihané a hany na históriu národa
            tohoto kydané, prv než ešte pocítil som svoju náležitosť k národu môjmu, mocne odtískali
            ma od takejto spoločnosti. Konečne nahliadol som, že v takejto negácii niet ďalšej úlohy
            pre mňa a sám počal som sa súkromne učiť gramatiku československú. Prázdniny r. 1835/6
            celé venoval som teórii a praxi reči tejto. Písal som verše a skladal veselohry,
            opisoval radosti prázdnin, viedol denník dosiaľ latinský po slovensky a tak so vstúpením
            do filozofie bol som už dosť pripravený ku vstúpeniu i do spoločnosti slovenskej. Tento
            proces duševný opísal som kedysi v „Sokole“ Paulinyho pod názvom „Zaviate ale
            nezapomenuté lísťa“; koho by to zaujímalo, dočíta sa ho tam. Dosť na tom, Štúrova
            osobnosť a jeho elektrika podmaňovali mu ľudí dobrej vôle.
Pilnosť jeho presahovala všetky medze možnosti. On stačil zastupovať profesorov v
            rozličných predmetoch učebných, on vynikal v spoločnosti osemdesiatich alebo i viacerých
            samorastlých, pilných, nadaných mladíkov, on korigoval mladších práce, on kritizoval
            starších plody, on zaobstarával rozličné komisie vonkovských priateľov, on vyučoval v
            prednejších domoch bratislavských synkov, aby seba udržať mohol, on korepetoval
[
262
]
začasto so synmi veľkých pánov zo zahraničia, ktorí v ústave blaškovićovskom
            boli na učení — ako istý Aristarchis
[
263
]
— atď. A k tomu sokolie jeho oko ešte striehlo, kde ktorý talent by polapiť
            a do svojich krážov uviesť mohol. Študoval nad to svoju históriu, filológiu, záverečné
            novšie reči európske, estetiku, Homéra atď. Ale pera si ukrojiť nevedel.
[
264
]
Nosil sa vždy elegantne, ale ručník na hrdle si uviazať nevedel. Perá mu
            robili iní, ručník mu vždy jeden z najlepších priateľov uväzoval. Kalinčiak býval dlhé
            časy takýmto jeho ceremonialistom.
[
265
]
Fajka a čierna káva pomáhali mu premáhať sen nočný, ktorého miesto zaujímali
            obšírne korešpondencie s vonkovskými priateľmi a poézia. Do kaviarne alebo na bál nikdy
            nešiel, jediné jeho zábavy boli výlety do hôr, na zámky a do spevokolov, pri ktorých pri
            pohári piva a dákej klobáske spievavalo a rečnievalo sa do polnoci. Prez mieru veselého
            nikdy nebolo ho vídať, ba keď sa spoločnosť rozohriala a veselosť vystupovať začala v
            bezstarostie, zanôtil sám „Nitra milá, Nitra“ a po hymne tejto rozrečnil sa Ľudovít o
            historických rozpomienkach a veselé tváre pokryla zádumčivosť. V takomto pocite nejeden
            raz pretrhnutý bol spevokol a každý sa chytal za vačok, platiac svoju skromnú trovu a
            zamyslení poberali sa šuhajci domov.
Reči jeho boli vždy rovnako merané zápalom. Prvá jeho reč pri otváraní spevokolu, z
            príležitosti už či dákeho hosťa — akých často mávali sme z šíreho Slovanstva — či, ako
            podotknuto, z príležitosti daktorej piesne, alebo i otázky verejne mysľami slovanskými
            hýbajúcej, bola vždy tak plnokrásna, súmerná, premyslená, zápalom za myšlienku slovanskú
            nesená ako posledné jeho slovo, k rozchodu povedané.
„Veľa tvoriť (duchovne), málo troviť, sa učiť, bratia, buď naša snaha,“ hovoril pri
            jednej príležitosti, „za jedno preto, že nám prichádza teraz častejšie obetovať ten groš
            na časopisy a knihy, bez ktorých niet života, za druhé všetci rodičia slovenskí budú nám
            radi svojich synkov zverovať, keď sa medzi nami poriadku a skrovnosti priučia, a za
            tretie, čo je najpodstatnejšia príčina, pre ktorú skromnosti a skrovnosti navykať máme,
            že žiaden nie je slobodným a samostatným človekom, ktorý nevie už v mladosti navykať na
            spokojstvie s málom, ktorý troviť a len troviť naučí sa a zvykol pohodliam života; bo
            keď v muža vzrastie, nepovedú ho viacej jeho ideály, presvedčenie jeho duše, láska jeho
            srdca, ale pohodlie a rozkoš, na ktoré v mladi navyknul. Potom už ta dá všetko nadšenie
            svoje za kus chlebíčka. Národ i kráľovstvo nebeské začaruje — za bedársky telesný
            život!“
Aké to proroctvo! A vtedy veru ešte nebolo príčin, toľko žalovať sa na túto boľačku
            chlebárstva. I sama maďarská mládež bola ideálnejšia, ona haraburdáčila síce, mámila sa
            bludárskych historikov a blbých politikastrov haraburdáckymi lžami,
[
266
]
ale nerobila to pre chlieb. Na strane slovenskej nebolo povedomia národného,
            ale to nepovedomie neišlo z chlebárstva. Teraz už rozumieme prorockej náuke Štúrovej,
            kam bola namierená, keď sa podívame, ako riedke sú rady mládeže terajšej ideálne
            ponímané, a aká masa hmotárskych haraburdákov čmiara sa životom! Naučili sa na pečienky
            a strebanicu uprostred štúdií, inak snáď i lepších, až prešli doby študentstva a potom
            už len hnať sa za mastnými sinekúrami, ako to vidíme najmä na odrodilskej cháske
            haraburdáckej.
„Veľa tvoriť — málo troviť!“ buď vaším pravidlom, mládenci slovenskí, ktorí chcete sa
            opravdove vydať v službu ducha, Štúrom tak vám za údel položenú.
Mládež štúrovská, to môžem s dobrým svedomím rieknuť, stávala sa zo dňa na deň
            vážnejšou, opravdivosti morálnej plnou, nadšenejšou za pravé ideály mladosti. Mával vždy
            dvojakých učeníkov: jedni stávali bližšie k nemu, z čoho často i žiarlivosti pochodili;
            i bol na to upozornený Ľudovít; ale bez toho už raz byť nemohlo, to sa zmeniť nedalo;
            museli sa spokojiť i tí druhí, ktorí len ďalej stávali. Tým prvotriednym zveril sa celý,
            zdelil im štúdiá svoje tajnejšie, najmä poťahujúce sa na tohovekú politiku európsku, po
            ktorej nástroje metternichovské
[
267
]
čenichali vo všetkých vrstvách spoločnosti ľudskej a hlavne po kruhoch
            študentských. Ľudovít bol domácim učiteľom a domácim, veľmi vítaným priateľom u
            kníhkupca Schwaigera a lekárnika Fiedlera;
[
268
]
oba domy jedny z prednejších v meste; najmä u Schwaigerov oboznamoval sa s
            najnovšími plodmi literatúry. Francúzske, nemecké, poľské brožúry
[
269
]
dostával tam k prehľadu, význačnejšie i nadobýval si sám a história oného
            pohnutia duchov slovanských, ktoré sa tiež poľským povstaním z r. 1830/1
[
270
]
menuje, bývala predmetom úvah v užších týchto kruhoch mládeže. Sympatie
            poľské trvali v mládeži v prvých rokoch a verejná tajnosť bola, že Samo Chalupka sám
            poberal sa Poliakom na pomoc,
[
271
]
no od hraníc späť bol upravený a príduc k bratovi Jánovi do Brezna s
            neporídzenou, veselým vtipom bol od neho uvítaný.
[
272
]
Hlbšie štúdiá Štúrove všetkých motívov poľských
[
273
]
viedli ho zo sympatií ku kritike, kde i našiel pravý stredobod domácej tejto
            slovanskej rozopre. Je to dráma rodinná, hovorieval, v ktorej v prvom dejstve vystupoval
            brat Poliak s krivdením brata ruského, v druhom vystúpil brat Rus a zmocnil sa brata
            poľského, ktorý kričal už v službe vyššej ducha: „Za naszą i waszą wolność,“
[
274
]
ktoré ale heslo padlo do vody a dráme uzol sa zaviazal, v ktorom brat ruský
            je víťazom, ale Poliak v kútiku utiahnutý odpovedá na otázku: ako dlho trvala vaša vojna
            o nepodľahlosť? „Głośna dziesięć miesięcy, tajemna dotąd trwa!“
[
275
]
To „dotąd“ zdá sa veštiť tragédiu slovanskú, ale Štúr hovoril o dráme a
            myslel, že dráma tak musí sa skončiť, ako svár Marka Kraljeviča s Andrijom,
[
276
]
jeho bratom. Na Turka svorne šli oba so svojimi buzdovanmi. Rus i Poliak v
            duchu slovanskom musia sa zmieriť, a to sa stať musí voči vrahovi mena slovanského,
            ktorému ide o zotretie oboch z tváre zeme.
Ľudovít v tomto výhľade potom vykladával Puškinove, Chomiakovove, Mickiewiczove,
            Kollárove básne
[
277
]
a proroctvá a jednotil v jednej myšlienke rôzne predstavy života velikánov
            týchto. S objektivitou podivuhodnou a s pravým tacitovským heslom
[
278
]
„sine ira et studio“
[
279
]
vykladal charaktery z tak rôznych strán, ako ich história poľsko-ruská
            uviedla v tom veku na prkná. Oduševnení poručíci a chladnokrvní generáli poľskí jednak
            vystupovali v mysli jeho malebne; a keď líčiť počal vernosť ruskú, keď ospevoval srdce Konštantínovo,
[
280
]
rozorvané láskou k Poliakom i ľútosťou nad ich zaslepením, alebo opisoval
            starého Chłopického,
[
281
]
žiaka to vo válčení ešte hen Kościuszkovho
[
282
]
a Dombrowského,
[
283
]
ako jazdiac pred frontom vojsk, okrášlené mal prsia rádmi poľskými vedľa
            ruských rádov, teda až zachádzal sa entuziazmom a dodal nakoniec: „Tak, hľa, bratia,
            vyzerajú Slovania, a to i keď vraždobne stoja proti sebe! Nič, bratia, nič inšie nechýba
            Slovanom, ako onen Turek kraljevičom srbským bájnej slávy a múdrosti, Markovi a
            Andrijovi! Čo to potom budú za postavy histórie sveta, keď nie druh druhu naproti, ale
            spoločne vrahovi voči stáť budú!“
To bývali súkromné rozpravy na vychádzkach do hôr, pri mlieku a chlebe. Tí šťastní
            junoši, ktorých pripúšťal ku týmto sympóziám,
[
284
]
ako to žartovne sám po Sokratovi
[
285
]
menúval, nevedeli sa dosť prenachváliť Štúrovho zápalu a jeho jasavých,
            blýskajúcich, duše zapaľujúcich náhľadov na históriu slovanskú. Premnohí zatúžili po
            tomto kruhu a Štúr nebol tvrdý, naopak, čím viacej mládeže vídal okolo seba na výletoch,
            tým radšej bol a tešil sa z každého mladoňa, pristúpivšieho do kruhu jeho. Vtedy však
            predmety rozpráv bývali iného obsahu. Marko Kraljevič, piesne národné, dumky maloruské,
            história Veľkej Moravy, zprávy najnovšie za sveta slovanského, to bývali predmety
            zhovárok a okrem toho prehľad mladoňov a ich štúdií. Štúr, keď zbadal v škole pod
            prednáškami daktorú peknú tvár, výrazné oko, pilnú myseľ a nepozoroval ho v týchto
            kruhoch svojich, vyzvedal sa po ňom, odporúčal ho pozornosti priateľov a staral sa, ako
            by ho dostal k štúdiám národným. „Kozí vrch“,
[
286
]
„zadunajské luhy“, „Batzenhäusle“,
[
287
]
to bývali najobyčajnejšie miesta výletov. Tu v tôni hôr, lebo na trávnikoch
            zelených chvíľami zas poležiac a sediac polo, a okolo neho do polkruhu rozložená mládež,
            hovorieval Štúr veľa o svojich dumách, o povinnostiach velikých mládeže a o postavení
            biednom slovenského národa. Všetci počúvali mladého proroka tíškom, len tu i tu skrsla
            dáka otázka, ktorú zodpovedal Ľudovít, alebo prejavený bol výraz zápalu, vznieteného v
            búrnych výkrikoch pochvaly. Nato išla pieseň dokola i pieseň sborová; išlo rečnenie tu z
            Kollára, tu z Mickiewicza, tu prednášali sa plody iných básnikov slovanských. Pri
            takýchto výletoch vznikali myšlienky a nárady nové, ktoré potom rozvažovali sa riadne od
            spoločnosti a nejedna z nich uskutočnila sa.
Tak povstala myšlienka vydať tlačou zdarnejšie práce, menovite ktoré v spoločnosti s
            prajnou kritikou sa stretli alebo súdom spoločným vnesené boli i do pamätnej knihy. To
            sa stalo a
„Plody učenců řeči a literatury československé na ústavě
               břetislavském“
[
288
]
vyšli roku 1836 prácou a námahou hlavne Ľudovítovou, potom Ctiboha Zocha a
            iných. Tak povstala myšlienka a nárada osláviť pamiatku zaslúžilého priateľa národa
            slovenského, zomrevšieho v Skalici, Štefana Ďugu,
[
289
]
k oslave ktorého vydal sa
„Truchlozpěv“
atď. Tak
            povstala ešte ďalej siahajúca myšlienka vydať
„City vděčnosti“
[
290
]
k oslave najprednejších tohovekých hýbateľov života slovanského, mužov na
            všetkých stranách šíreho Slovanstva účinkujúcich. Táto nárada bola, pravda, ťažká k
            vyvedeniu, ačkoľvek Ľudovít všetky sily vynakladal na uskutočnenie myšlienky tejto,
            pracujúc sám väčším dielom na životopisoch mužov, majúcich prísť do venca toho.
            Pracovali najlepší básnici vyše dvoch rokov na zostavení diela toho. Ale nevyšlo. Neviem
            sám, na čom zadrhlo sa predsavzatie toto. Bezpochyby politické a opatrnosti dôvody
            odradili prednejších mladoňov týchto od prevedenia predsavzatého úmyslu. Možno, že i
            skúsenosť pri
„Plodoch“
odstrašila Ľudovíta od prevedenia diela.
            Tohočasí vlastenci slovenskí zápasili ešte veľmi s predsudkami. Nevídané bolo vtedy, aby
            mládež vystupovala bola verejne s plodmi literárnymi. To bolo privilégium len tých
            jediných starých pánov, ktorí chceli vidieť mládež pekne tíško v područí svojom učiť a
            pripravovať sa k úradom a potom i k vydávaniu knižiek k dobru národa. Medzitým mládež
            bola v práve životnom a život ju ospravedlnil. Tie
„City
            vděčnosti“
, nakoľko už boli spracované, ako sa mi vidí, dostali sa i s inými
            spismi spoločnosti do rúk Gašpara Fejérpatakyho.
[
291
]
Kto ich kedysi vyhľadá a zachová, stane sa veľmi zaslúžilým o objasnenie
            onej doby tak skvelej a významnej pre potomnú budúcnosť. Snaha vydať také dielo na
            verejnosť v tých časoch bola rekovská odvaha, nesčitujúca nepriateľov! Národ spí. Starší
            jeho synovia chodia v historických koturnoch zašlej doby,
[
292
]
jedni len ako meteóry skvejú sa na nedostižnej výši, rozsypaní po celom
            slovanskom svete, a tu v dolinách Tatier hýbe sa celý sbor spevákov, na čele majúc orla
            mimoriadne smelého, s odvahou velikej idey hodnou, a ten chce spievať svetu o
            velikánoch, nad celé človečenstvo z lona Slovanstva vyniknuvších. Nebolo kmeňa
            slovanského, aby ho mládež táto nebola navštívila a nebola ospievala, jedného aspoň z
            jeho velikých bádateľov alebo poétov.
Ľudovít Štúr zaviedol i ten riad, že každý, kto opúšťal spoločnosť, zaviazal sa
            zostávať s ňou vo spojení stálom tu podporovaním bibliotéky, tu dopisovaním o potrebách
            a stave národa, tu konečne občasným navštevovaním osobných podrastajúcich mladoňov čo
            nosičov myšlienky národnej. Podobne zaviazaný bol občasný podpredseda, či sám či kroz
            členov výboru týchto bývalých členov stále udržovať v evidencii zpráv z celého národa do
            Bratislavy dochodiacich. Do činnosti tejto potiahnuté bolo cestovanie, predtým nevídané
            u mládeže,
[
293
]
a síce cestovanie s určitým cieľom šírenia lásky k národu svojmu, bez ktorej
            nemala týmto pionierom žiadnej ceny ani veda, ani umenie, ani úrad a povolanie. To bola
            pozitivita štúrovského chápania života a náhľadu o svete. On sám prvý začal cestovanie v
            tomto smere a výsledok jeho zdelil súvekým a priateľom v dopise zo dňa 4. srpna 1836.
            Nebožtík Ctiboh Zoch zachoval zaujímavý dopis ten pre budúcnosť, a ja presvedčený som,
            že zavďačím sa i čitateľstvu, keď ho tu zdelím. Znie doslovne takto:
„Upřímně milovaný Ctibohu! (Zoch, inak i Cochius.)
Tvůj list ode dne 8. července, spolu i s věcmi zavinutými, sem přijal, však jen dne
            13., poněvadž dne 12., na ten den totiž, kdy ony sem došly, já ještě v Prešporku sem
            nebyl. Na místo mne Martinek
[
294
]
věci od vozky vzal a mně je doručil. Ozval si se Ty ze všech první, kteří se
            odebrali z kolébky této milé vzájemnosti naší a věru můžeš věřit, list Tvůj mi vítaný
            byl. Obsahu arci tam málo potěšitelného, ale vězí tam city, které mne jak veždy tak i
            nyní velezaujímaly! — Že Tvá cesta Tobě veždy zaujímavější byla, lehce dopouštím,
            poněvadž si se veždy zbližoval mužů těch, kteří nám předmětem častým mluvy naší
            sloužili; krajů těch, v jejichž rozmanité lopotě naše duše se často kochávaly. Než bylo
            i mně zaujímavé mé Nitranské cestování, jehožto výsledky Tobě na krátce udati a je samé
            poněkud nastíním. Cestoval sem já tam u veliké radosti; cestoval tak říkaje v triumfu,
            čehože arci sem sa já nenadál! Nayprve sem přišel do Hlubokého k Sedláčkovi,
[
295
]
který mne a nás (cestoval sem totiž s mým milým, starým Pavlem
[
296
]
[
297
]
) co nayvlídněji přijal. Bylo to již po poledni, an sme ta dorazili, vidíce
            ještě vysoko slunce, dále sme se ubírali, však pod nijakou zástěrou, aniž pod jakým
            způsobem sme se odtud dostati nemohli; i učinili sme mu k vůli, zůstavše tam přes noc.
            Vida, že mi na času nezbývá, dal sem se do naší rozpravy o věcech národních, což slyše
            p. Sedláček, zahořel novým ohněm k svaté věci naší a i hnedky za řádně na pracích i na
            penízech přispívajícího úda do společnosti naší vstoupil a dopisování se mnou osnoval.
            Čítal mi on potom některé své kázně, které byly velmi svobodomyslné, k jakových kázání
            opětnému sem já ho vzbuzoval, což on činiti i dále slíbil.
Odtudto na druhý den šli sme do Kunova, kde v příbytku mého Pavla málo se pobavě,
            spěchal sem i s ním do Prítrže, kde Šulc nás ve vší vlídnosti přijal.
[
298
]
Tuto sem zase kázal věc naši, které stav jemu docela neznámý byl; a on
            oduševněl. Na mé upomnající slovo bude vydávati své dílo pod názvem
„Duch
               Kristův“,
[
300
]
již v rukopise hotové, kteréhož, jak z několika pojednání sem viděl, nic
            užitečnějšího nebude našemu obecnému lidu. Tento také puzen horlivostí do sboru našeho
            za úda na všem řádně přispívajícího vstoupil. V Prítrži rozžehnav se s mým Pavlem,
            táhnul sem sám do Brezové, kam sem, nayprve sice bloudě po kopanicech a vrškoch, šťastně
            došel a v náručí mého Tomáše
[
301
]
klesnul. Přijetí vlídnějšího sobě představiti nemohu, jak mne tam přijali:
            byla to radost všeobecná. Jaknáhle se dověděli po okolí, že tam sem, hned odevšad se
            hrnuli přátelé do Březové. Bylo tam hostů! A to předtím nikdy nebývalo. Na třetí den
            hnedky přišli ta mužové všelikého stavu, jimž sem postavení věcí našich kreslil a je, by
            se jednou již uchopili národu a osvěty, ponoukal. Mnoho sem tu získal, čehož výsledky
            někdy uvidíš. Z Březové sem se vybral na další cestování po Nitranské; měl sem vždy 6 —
            7 průvodců, kterým neopomenul sem vše, co potřebné jest, vykládati. Byl sem v Sobotišti,
            kdež Jan Šulek
[
302
]
jest (farárom totiž cirkvi evanjelickej, o ktorom vidz na konci Štúrovho
            listu tohoto moje poznamenanie), který nás za „Plody“ před superattendantem
[
303
]
znectiti chtěl a již se byl chystal, že mne bude za naši společnost kárati a
            za „Plody“. Než divy! oněměl, an sem ta přišel a nás všecky tak vlídně, jen co možná,
            přijal a nijakým způsobem od sebe pustiti nechtěl. Bavíce se tam, od mých soudruhů dosti
            bylo nadrážino všelico, aby se již jednou se svými střelami vyrojil, což však on žádným
            způsobem učiniti nechtěl. I já sám hleděl sem ho do řeči dostati, než nic neprospělo.
            Konečně předložil sem mu analogickou dobropísemnost,
[
304
]
kterou, vida v čem záleží, vyvyšoval a seznal, že on na ni nevrážel, proto
            že ji neznal. Daroval mi knihu a mezi nejupřímnější rozpravou a přátelstva ukázáním nás
            as půl hodiny vyprovázel. Jest to muž vlídný, něco někdy proti poví, však nemyslí. I
            tohoto sem povzbudil, rukopis jeho o vodoléčení tiskem vydati, což nezadlouho učiní.
            Navštívil sem, potom Vrbovce, kdež Drahotín Adamiš, i Tobě známý nyní Slovan
            nayhorlivější se baví. Ten mnoho koná; knihovnu slovanskou má v Nitranské největší, vše
            tam máš.
[
305
]
Šli sme potom do Turé Lúky, kdež Škodáček (Martin, farár)
[
306
]
mi písně a pohádky sbírati slíbil, a odtudo sme se dali do Myjavy, kdež s
            Slobodou sme sobě hověli.
[
307
]
Tento potom, an sem se tu od mých průvodců rozloučil, ještě i s jedním
            doprovodil nás s Tomášom do Březové, kde sem se ještě čtyři dny bavil. Z Březové na
            příležitosti od Hroše najaté,
[
308
]
spolu i s Hrošem sem letěl s bolestným srdcem do Trnavy, cestu naši řídíce
            přes Madunice. Přišli sme tu k velebnému starci Hollému.
[
309
]
Právě se byl z háje navrátil a ještě uprášený byl, an sme k němu vkročili.
            Přijal nás velmi vlídně. „Plody“ od společnosti jemu darované sem přinesl, které si on
            byl již dříve koupil, však tyto velmi vděčně přijal. Obědvali smě u něj, při našich
            rozprávkách tvář jeho mladnula, a my očaření byli vzhledem na něho. Bavili sme se tam
            čtyry hodiny. Odevzdal sem mu naše listy (do pamätníka), by nám něco na památku napsal,
            však se slovy „Co nám to pomůže,“ tak nechal. Mně i Tomášovi daroval sebou vydané knihy,
            nač sme se potom bolestně, slzavě od něho rozloučili. Pracuje na novém hrdinském zpěvu
            pod názvem „Slaviada“, na kteréhož obsah sem se já ptáti nechtěl, sám však básník, že
            zaujímavý bude, se zmínil. Pauliny (Ladislov), náš druh, byl předešlého dne, jak my tam
            byli, u něho.
[
310
]
Z Maduníc letěli sme do Trnavy, kdež s Tomášem se rozloučiv, s Pavlem (Čendekovičem)
            na ustanoveném mýtě shledal sem se. Přenocovali sme tam u přítele mého Pavla
            nejdůvěrnějšího Koláříka,
[
311
]
advokáta a fiškála našeho conventu při tabuli krajské,
[
312
]
muže mladého, ještě svobodného, na 80.000 zl. bohatého. Slovana
            nejhorlivějšího. Tomu sem stav věcí našich předložil, i zahořel láskou k úkonům naším,
            knihovnu naši bohatě podporovati slíbil a se mnou vždy trvati mající dopisování osnoval,
            slovem mým přítelem se stal. Bolestně se s tímto rozloučivše, jechali sme do Prešporku,
            kam sme dne 13. (července) o hodině 6. dorazili. Nu byl sem zase v Prešporku, ale ne v
            tom starém, nebo zmizeli byli z něho druhové moji starší; věř mi, bratře, pusto, otupno
            mi tu přicházelo. Nikoho, jenžby se zpodobal duši mé, sem tu nenalezl, okrem jediného Záborského
[
313
]
(Jonáša), s nimž se nyní samým kocháme ve věcech našich. Pavel (Čendekovič)
            mi odešel 15. (července), i ten můj přítel starý zase! Dnes (4. srpna 1836) sem od něho
            list dostal,
[
314
]
v němž mi píše, že tam duch Slováků spí, on některá díla z němčiny do
            maďarčiny překládá, a jeden starý rukopis slovenský z 13. století mi poslati slibuje.
            Jistě se zase do Prešporku v září, an zkoušky kandidatické
[
315
]
složiti má, navrátí. Já učím u Švaigera a Fiedlera slovenčině, kterými
            hodinami se tu vydržujem. Měl sem i druhé hodiny, any mne však všeho času zbavovaly,
            nechal sem je, nebo tak nebyl bych pracovati mohl, — a proto sem tu zůstal. Měl sem
            stálé vyučování dostati znamenité u Brauna, zdejšího měšťana, však ale chlapec, kterého
            sem učiti měl, půjde ještě rok na maďarčinu. Mezitím mám slíbené od profesorů a zvláště
            od Šroera, že vše dobré, co se nahodí, dosáhnu, i nu, ja sem s tím spokojen. Jen bych
            sebe slušně udržeti mohl, nic více nežádám, a to jen, bych věci naší posloužiti mohl.
            Litoval sem, že sem se z Nitranské tak na rýchle odebrati musil, nebo přišlo ještě
            vyslanství a pozvání pro mne na mnohá místa, ale dne 14. bylo mi v Prešporku býti. Moji
            mladí žáci tam cestují, zpěvy a všelico jiné sbírají pro sebe i mne, a kde jen co mohou
            v národním duchu konají. Budem na rok (rozumej školský rok 1836/7), započnu hneď v září,
            veřejně předkládati
„Dějepis všeslovanské literatury“,
jehož
            rukopis si chystám, mluvnici české a polské řeči; výtah z dějepisu národů slovanských a
            písemnou řeč naši, ono prvé pro údy společnosti, toto pro vše nižší třídy. Míním i v
            řeči německé
[
316
]
polské nářečí předkládati, nebo o to mne mnozí požadují, a k tomu řeč
            řeckou. Mám práce velmi mnoho, až přes hlavu. Groszmann
[
317
]
náš (Dobroslav) mi psal list, v němž mne pro vše žádá, abych mu tu hodiny
            zaopatřil, nebo tam prý celý den a celou takměř noc se svými školáky tráví. Srdečně bych
            mu rád pomohl, než nyní tu nic takového není. Že Kuzmány (Karol, b.-bystrický farár), od
            něhož dnes mi přiletěl list, ochranitelství (totiž spolku zakladaného Štúrom) nepřijal,
[
318
]
kvapně udělal: půjdeme dále, myslím ku Godrovi (Michalovi, professorovi vo
            Verbasi). Na „Hronku“ pro znectění Palkoviče
[
319
]
v Nitranské se velmi osupili, měl sem co brániti Kuzmányho, ač zcela jej
            brániti nemohl. Překvapil se, což mu velmi škodilo. Budem mu to psáti. Do „Zory“ sem Ti odeslal,
[
320
]
nyní papír a vosk, an večer jest a hrozně se náhlím, odeslati nemohu, však
            ovšem po budoucí příležitosti to učiním. Odpusť, velmi na spěch mi je. Pozdrav naše a
            piš čím skůr Tvému Ľudevítu.
P. S. Odesílám Ti jednu píseň v Nitranské stolici,
[
321
]
v bráneckém panství vzniklou, kde náramně poddaných trápí. Tato jest:
Bože moj, Otče moj,
však je ten svět zmotaný,
čo vystojí, čo vystojí
chudobný poddaný.
Každý ho sužuje,
platu nepopravuje;
on si myslí, že na věky
panuje, panuje.
Vy páni zemani,
my sme vaši poddaní,
my budeme v černej zemi
srovnaní, srovnaní.
Jak žebrák, tak i král,
každý musí umříti,
každý musí v černej zemi
uhníti, uhníti.
Nápěv jest pronikavý, smutný. —
Palkovič chtěl právně pohledávati Kuzmányho, ale Drechsler,
[
322
]
advokát v Bystřici, ten proces nepřijal a Kuzmányho vymlouval.
Cís. ruská Akademie v zasednutí nejnovějším vyvolila výbor, který se bude obírati s
            vydáním všeslavského slovníka, i jiné muže učené slavské, odměnu slibujíc, k tomu
            povzbudila. — Čekám sem nyní Licharda, Vrchovského, pak jednoho horvatského Všeslava.
[
323
]
Pozdravuje Tě upřímně náš brat Záborský.“
O štvrť roka pozdejšie daný list Ľudovítov doplňuje obraz vtedajšej situácie a
            činnosti jeho; je zo dňa l. listopadu 1836. Po úvode píše:
„Kochaný Ctibohu!
[
324
]
Odesílám Ti libru papíru po 2 kr. a l stangu pečetního vosku. Odpusť, že
            Tobě tak neskoro posluhuji. Věř mi, bratře, že já nevím, komu prvé psáti, a komu co prvé
            posílati mám. Ze všech stran kolem do kola se hrnou na mne, na vše strany něco zasílati,
            vyřizovati a Bůh ví, co musím. Mezitím ale z čeho býti mohu, přemilí ušlí od nás
            bratrové, vděčně Vám vykonám. Nevím, mohu-li Tobě nyní „Starožitnosti“
[
325
]
poslati, nebo list doma píši a k Švaigerovi dokud doběhnu, nevím, tu-li více
            jest příležitosti? Ne-li však tato, tak, která má zejtra či pozejtří odejíti, jak
            slyším, jistě ji vezme. — Předpláceti ovšem můžete u Bělopotockého
[
326
]
(Fejérpatakyho), tak vám sa rychleji výtisky dostanou, poněvadž on na místo
            Vás od Švaigera knihy přijímati bude. Tvůj list sem četl jakýsi nespokojný. Příčina toho
            jest na jevě. Právě teď píšem do Prahy čtyri listy: tam se o tom vyjádřím.
Prjekopa zemřel
[
327
]
na konci srpna (1838). Na pohřebě sem mu zařečnil. V Společnosti předešlého
            měsíce překrásné zasednutí jemu ke cti držáno bylo. — Bydlím v Kražalkovičově domě.
[
328
]
Ďuga zemřel, ve dvou týdnech vydá mu Společnost truchlozpěv. Na „Citech
            vděčnosti“ neustále pracujeme. Čím skůr mi pošli životopis Bělopotockého.
[
329
]
Nic neslyšíte o Frndákovi?
[
330
]
Dobroslav (Groszmann) jest učitelem v Pliešovcach. Tvůj Ľudevít.“
Dvoje nám znázorňujú tieto Ľudovítove listy z r. 1836: jedno, Štúrov ideálny
            optimizmus, a druhé skutočný obraz tohovekého života. Ako zjavenie čohosi nového čakali
            slovenské čelnejšie rodiny a čakali dlho darmo. Len vyzerali. Tu im doletí zo Záhoria
            mladoň vzletný — a, ajhľa, domy svoje mu otvárajú, v triumfe ho sprevádzajú, a on im
            hovorí o nových veciach, o stave národa, o podujatiach mládeže za národ a jeho osvetu, o
            literárnych podnikoch, o potrebe spolčovania sa cieľom napomáhania národného vzdelania,
            a spieva im piesne nové a vpisuje do knižky piesne ľudu staré, a rozpráva im o
            historických dielach národa, a teší ich nádejami lepších časov, a reční im znelky
            Kollárove, a vyvoláva ich k čítaniu Šafárikových „Starožitností“! Všetko ho obdivuje,
            všetko mu prisvedčuje, všetko sľubuje pristať do spoločnosti bratislavských mladoňov,
            ktorí zriadia vo spoločnosti svojej odsek jeden, ktorý bude záležať len zo samých
            starších a už v úradoch postavených vlastencov slovenských, ktorí vzájomne medzi sebou
            budú posudzovať práce a plody svoje literárne atď. A Ľudovít mal všetko za hotové zlato.
Ostatne z opisu jeho hľadí na nás sama skutočná situácia vtedajšia. Takí boli ľudia,
            ako ich opisuje, len nezostali takými, akými utvoril si v mysli svojej ideálny mladoň
            Ľudovít náš. Okrem poznámok, hneď k textu pripojených, ešte mi nádobno jedno-druhé o
            ľuďoch tam spomínaných preriecť, najmä tých, čo Ľudovítovi bližšie stáli. Taký bol
            Čendekovič. Do smrti Ľudovítovej verný jeho druh a priateľ, do smrti svojej ctiteľ a
            prechovávateľ pamiatky drahej na velikého svojho priateľa.
Keď Ľudovít ponoril dušu svoju v nekonečnosť žiaľov svojich nad národom a už výhľadu
            nebolo zo strastí a bied, v ktorých trčalo Slovenstvo, vtedy vybral sa ku svojmu starému
            priateľovi, ako ho vždy menoval, Čendekovičovi, a bol v krátkom čase vyliečený z dumy
            žiaľnych citov plnej. Dlho počúval Pavel Ľudovíta, ako žalostí, ako zožiera sa, ako
            prorokuje zlé veci prísť majúce na pokolenie toto hlivejúce, nejapné a ničoho vyššieho
            neschopné, nejeden raz i v tej veselej tvári Pavlovej zjavil sa mrak a slza vyronila sa
            z oka. Tu ale razom vezme Pavel postavenie prísno proti Ľudovítovi a počne:
„Ale, bratku, pravdu síce máš, holá, čistá všetko je pravda, čo hovoríš, ale povedzže
            mi, či sa nám, priateľom svojim, a národu svojmu už konečne takto chceš zosužovať a o
            život pripraviť? Či len ty sám nevieš, čo my všetci vieme a vidíme, že národ náš už
            inakších loptošov pretrval, než sú títo terajší paholci satanovi? A či ozaj báchorkou by
            mala byť história božieho riadenia národov? Či ozaj pravda to, že i Pán Boh sa
            pomaďarčil? Že nás len nato stvoril, aby sme štýble pucovali Maďarom?
[
331
]
Či neobdrží Boh konečne vrch, ktorý chce, aby chválou jeho ozývali sa všetky
            národy a jazyky? Ježe mi tam strachu pred trhanmi, trci frci, kňaz Ondrej, ad animam,
[
332
]
my dlhšie vydržíme tu, než tí Aziati, ktorých strýkov dávno už história
            zahrabala! Eh! poďže so mnou, vyvediem vás tu nad Stankovce, pod stráň Inovca, čo za
            svety objavia sa tam, uvidíš!“
A tu pojal Ľudovíta pod pažu, a za nimi priatelia tiahli farským dvorom hore na
            návršie, skadiaľ výhľad prerozkošný na Považie, na hrad Matúšov
[
333
]
atď. Čendekovič nedal k slovu prísť Štúrovi, vyjmúc ak obdivoval prírody
            krásy, inak z anekdoty do anekdoty prechádzal a rozveselil celú spoločnosť, naposledy i
            samého Ľudovíta.
Ubohý Čendekovič, naposledy i sám potreboval útechy. Osirel, osamotnel, chcel
            naposledy ratovať sa na lodičke manželstva; ale bola to už neskorá myšlienka, už k
            večeru jeho života. Zostala neuskutočnená a on odišiel k otcom, oplakaný cirkvou svojou
            a mnohými priateľmi. Večná mu pamäť!
V tom nesklamal sa Ľudovít.
Ale ani v starkom Jánovi Šulekovi v Sobotišti. Tohoto dobre maľuje Ľudovít. Nebol tak
            prísny, ako sa chýr niesol o ňom. Naopak, pravý stĺp vtedajšieho povedomia národného. On
            prvý vydal gramatiku reči latinskej v jazyku národnom, čo vtedy neslýchané bolo;
            latinsky sme sa museli učiť z gramatiky latinsky písanej. Šulek bol jeden z
            najplodnejších vtedajších spisovateľov. Spomenutá v liste kniha vodolekárska skutočne
            vyšla. Nie tak „Duch Kristův“, ktorú sľúbil vydať Šulc. Ján Šulek bol otcom velikých
            synov; pripomeniem len velikého dr. Bohuslava Karola, ktorý poprednú účasť vzal v
            regenerácii Chorvátska, a velikých dvoch mučeníkov, Ľudovíta
[
334
]
a Viliama,
[
335
]
z ktorých prvý vo väzení komárňanskom, druhý na šibenici za národ svoj život
            položili r. 1848.
Bard slovenský, spevec vekov zašlých, Hollý, prestál všetky ohne pokušenia, krivdy a
            prenasledovania, súc otcovským priateľom Štúrovým do konca. Zanechal Madunice i svoj
            ľúbený Mlieč, i ten, v ktorého tôni spevy svoje básnil, dub starý, a presídlil sa k
            priateľovi vernému, Lackovičovi,
[
336
]
farárovi, na Dobrú Vodu, kde sme ho častejšie a viac ráz i s Ľudovítom
            navštívili, medziiným i v spoločnosti s Michalom Miloslavom Hodžom, výlet k nemu z
            Hlbokého učiniac. Zomrel bard veliký Slovákov v deň i hodinu tú, v ktorej vyhlásil snem
            krajinský v Debrecíne republiku maďarskú r. 1849.
V Kollárikovi sa sklamal Ľudovít. Zostal večným Nikodémom pre vec slovenskú; keď ho
            takto navštívil dakto a najmä Ľudovít, urobil jedno-druhé, ale panicom zostanúc,
            nepozostavil po sebe zvláštnej pamiatky.
Schröer bol idealista čistého zrna a zdravého jadra, ktorého túžby niesli sa nad
            súvekých jeho súrodákov; jeho predvídanie bojov vražedných medzi Germánstvom a
            Slovanstvom, v ktorých ku škode človečenstva smrteľne ranenými zdali sa mu i víťazi i
            premožení, viedli ho k prísnemu spytovaniu otázky, ako by sa tomu predísť malo. Proti
            tomu najlepší duchovia mali by zavčasu kärovať a podať si ruky z oboch strán, aby
            vyrovnané boli príčiny boja pokojne. Na minulosť zásteru hodiť, budúcnosti, druh druha
            podporujúc, v ústrety ísť s pravdou a spravodlivosťou. To jeho ideál, to ideál i krúžku,
            aký on mal kolo seba v Bratislave zhromaždený. Štúrovým a mládeže slovenskej bol
            opravdovým priateľom a radcom k dobrému. Vďačná mu pamäť v národe našom!
Kuzmány je známy prvej velikosti muž na Slovensku. Že ho r. 1836 na ceste nitrianskej
            Ľudovít obraňovať musel, hoci nie dobre dal sa brániť, vzťahuje sa na jeho predmluvu ku
            Hronke, r. 1836 vydanej. „Místo předmluvy tato domluva,“ znel titul článku polemického,
            ktorým otvoril Kuzmány vydávanie „Hronky, podtatranskej Zábavnice“. Uderil Kuzmány naraz
            na všetkých, nie div teda, že všetci tiež pretriasali sa, a haló bolo hotové. Jednako
            tlstou palicou bácal do bernolákistov ako do neologov československých,
[
337
]
Kollára a Godru, do ortodoxov starej ortografie, do takrečených
            ypsilonistov, Palkoviča, ako do mladej vrstvy literárno-slovenskej. Toto nielen tie
            patričné, veľmi citlivé strany rozdráždilo, ale odzbrojilo mládež tú, ktorá hotová bola
            zastať sa Kuzmányho, bo táto na čele so Štúrom nič nechcela vedieť ani čuť o hádkach a
            svároch. Ona písala československy a učila sa všetky nárečia, ba pestovala ako nejaké
            tajomstvo podrečia piesní národných nielen slovenských, ale i moravských (hanáckých),
            maloruských, kekavských,
[
338
]
slovinských, šarišsko-ruských, spišsko-poľských atď. Štúr korigoval
            dopodrobna česko-slovenské práce študentov, čiarku za čiarkou: ale na piesňach národných
            neopovážil sa ničoho nič premeniť. Bola mu národná poézia útlou „netýkaj sa“. „Tie
            (piesne) my nesmieme korigovať,“ hovoril; „učiť sa z nich národne písať i básniť“.
            Všetky toho času v časopisoch českých
[
339
]
uverejnené a zväčša ním samým zasielané piesne slovenské smelo prechodili sa
            v prostom rúchu svojom po nivách slovanských; ani českí redaktori, pilní v korigovaní
            všetkého, čo zo Slovenska prichodilo, nemenili nič na nich, láskajúc sa s týmito deckami
            prírody priazňou najútlejšou. Predmluva rečená k „Hronke“ však najmä Palkoviča citlive
            urazila, čo Štúra nesmierne bolelo, keď predsa Palkovič bol najstarší z bojovníkov za
            právo národa, za rozkvet jeho literatúry, pod ktorého krídlami národnosť i spisba
            slovenská vyše tridsať rokov
[
340
]
(od 1803), už bár aj len živorila, ale predsa aspoň živorila, prenášajúc
            život na lepšie časy. Takého dač vedel Ľudovít vážiť i ceniť vysoko. Ale ovšem z druhej
            strany i Kuzmány vysoko stál v očiach jeho, ako náčelný, mladý muž tohovekého Slovenska;
            tôňa na tohoto padajúca bola v bystrozraku Štúrovom tôňa padajúca na národ celý. V
            citnej jeho hrudi, to môžem rieknuť, hrali najútlejšie žilky životné národa. Stadiaľ ten
            pomykov jeho, tá úzkosť jeho, keď chodiac po Nitrianskej, videl zapaľovať sa vražedné
            myšlienky proti mužom v národe náčelným. Jemu zdal sa mier všetkým byť, čo mohlo
            zdvihnúť národ. On takto zobrazil si protivy tieto na Bielej hore, hľadiac po Nitrianska
            staroslávnom svete:
Vzteklá, biřická byl Winitár
[
341
]
duše,
[
342
]
zpupný Bajan
[
343
]
též byl s Atilou
[
344
]
katan,
v knihách ti najdou lidstva veždy
zaznačené si holomků jméno.
Jen v míru možné tamto se dostati,
kam nám poroučí dárce umu spěchat;
ve míru jen, ne v bouři, řecké
vedly si ples na Olympě Muzy.
[
345
]
Medzitým závislý tento oblak nerozlial sa v ľadovec. Palkovič bol ukrotený a sám
            Kuzmány korigoval svoju „Domluvu namiesto predmluvy“.
Charakteristické je v onom Štúrovom osvedčení to, že on nekládol toľkú váhu na tie
            boje literkárske, na tú takrečenú jednotu literárnu, než viacej na ideu jedného zmyslu,
            jednej duše v tých mnohých, rôznych zvukoch rečí a nárečí slovanských. On vyučoval
            spisovnému nášmu jazyku mládež mladšiu, on prednášal „dějepis všech slovanských
            literatur“ mládeži dospelejšej, on v reči nemeckej kvôli tým, ktorí českoslovenčine
            nerozumeli dobre — ako boli rodilí Nemci a daktorí Srbi — prednášal poľskú reč cieľom
            otvorenia im prístupu ku bohatým pokladom literatúry poľskej, on čítal v užších kruhoch
            Puškina, Lermontova, Žukovského,
[
346
]
Chomiakova, Karamzina,
[
347
]
on vykladajúc klasikov českých zo zlatej doby literatúry, on Kráľovodvorský rukopis,
[
348
]
čítal ho s mládežou po dlhých večeroch zimušných. Ale hádkam o literu nebol
            naklonený s výminkou jedinou, keď prišla reč na vyhadzovanie ypsilona (y) z organizmu
            slovenského jazyka. Tu „sine ira et studio“ rozprával:
„To jedno neviem pochopiť, ako môžu dajedni spisovatelia slovanskí túto písmenu
            vyhadzovať chceť z nárečí slovanských (napr. bernolákisti zo slovenčiny, Juhoslovania
            dajedno zo srbštiny, z horvatštiny, slovenčiny južnej
[
349
]
), keď ona má rovnaké svoje oprávnenie, jednako vážne vo všetkých bez
            rozdielu nárečiach slovanských? Ale, pravda, — dodával k tomu — treba ju (písmenu y) len
            tam klásť, kde žiada si ju duch reči, génius národa, kde ona tkvie v samom organizme
            jazyka.“
Tým bola celá jeho polemika odbavená. Naproti tomu s jasným čelom a uradovaným srdcom
            držiac v ruke práve prišlú „Hronku“, rozrezanú na tom mieste 2. zväzku, ročníka I., str.
            52., kde Kollár píše o vzore Slovana, čítal a na odchýlky od prijatého toho času
            pravopisu nás upozorňoval:
O já nejsem z počtu těch omrzelých
(bodaj zmizli skoro) nevlídníkov,
kterí svoje odvracajú oko
ode knižky psanej literami
cyrilskými neb glagolickými;
však to jest jen zevniterné roucho,
pod kterým též slavské srdce tluče,
na vše strany slovenského světa
vylévajíc života potoky:
Nech rozličný na sobě má oděv,
nicméně plod jednoho jest ducha;
nech rozdílným písáno jest písmem,
jedna předce budeme rodina,
dokud synu milá bude matka,
nevděčník ju pokud neodverhne
a tyranům neodevzdá cuzým.
Co pak mňa sa dotýče, já nechcem
krátkozrakým samožilcem býti,
hledícím vždy jen do a pod sebe,
já to cítím, že celé Slavenstvo
moje jest a já som opět jeho:
To má herdost, to má pýcha jestiť,
o kterú sa pripraviti nedám.
Moj národ jest spolu i vlast moja,
vlast moja má nesmírné hranice,
nečítá sta, než tisíc tisícov.
Já som živý v mnohem větším světě,
nežli závist dopustiti může;
já som synem silnejšího rodu,
nežli ona pomysliti schopna.
Nad prostrannou milou mojou vlasťou
krásné slnko nikdy nezapadá.
Dáli Pán Boh a štěstie junácké,
aniž její čest má zahynúti:
Nezahyne, dokud budou děti
lásky obět Slávě přinášeti.“
Týmto úryvkom z väčšej básne ukončil slávny Kollár prepamätné svoje pojednanie:
„O literárnej vzájemnosti mezi kmeny a nářečími slavskými“.
[
350
]
Na prednášky Palkovičove, starého ortodoxa gramatického, podľa vzorov Králických,
[
352
]
Veleslavína,
[
353
]
Komenského, hnal Štúr mladších i starších študentov, i sám pre danie
            príkladu dobrého nielen prednášky navštevoval, ale i verejným skúškam, ktoré v latinskej
            reči sa držiavali, prítomným býval. Tak všetko, ale zrovna všetko, čo len bolo k
            naučeniu sa zo slavistiky, učilo, čítalo, ctilo, milovalo sa.
Mladší študenti si už denníčky svoje kyrilicou písavali.
Štúr v naivnosti svojej slovansko-úprimnej prekvapeným, ba postrašeným bol na chvíľu,
            keď z týchto počiatkov nutných ta veci dospeli, že ak sa malo pohýbať národom slovenským
            — tento najzanedbanejší v Slávii národ tisíc rokov ležal v porobe, — nádobno a
            nevyhnutno bolo postaviť ho, bár už i na slabé, ale postaviť ho na jeho vlastné nohy a
            zraziť do jedného koryta tie potoky rôznorečí slovenských, aby týmto nástrojom vlastným
            vydobývať si mohol samostatnosť stratenú; prekvapený bol Ľudovít náramne nad tým krikom,
            ktorý potom strhol nad slovenčinou Kollár, ktorého vzor Slovana rečnievali Slováci za
            osem rokov driev, než Štúr zostavil celú gramatiku toho slovenského nárečia, ktoré
            Kollár sám za tak nesmierne bohaté a gramaticky dokonalé vyhlásil. On nevedel nijako
            pochopiť, ako by to malo znamenať roztrhnutie zväzku slovanského medzi nami a Čechmi,
            keď my i dač iného, ako len národné piesne plodiť a tvoriť budeme vo slovenčine, krem
            toho češtine tak vonkoncom blízkej. Sám život ukazoval tu cestu znášania sa bratského, k
            ratovaniu kmeňa slovenského tak potrebného. Keď napr. za šesť týždňov cestoval Čech po
            Slovensku, ale i dlhšie pobavil sa tu za povolaním svojím, už hovoril rád po slovensky;
            tak podobne Slovák, sotva hranice nárečia svojho prekročil a čím bližšie ku Prahe zlatej
            prichodil, už miešal zvuky české do svojej tatranskej slovenčiny. Povestným stalo sa to
            „dobřé řáno“ z úst úzkostlive svoju slovenčinu češtiť hotového študenta slovenského.
Štúrovi sa ešte ani nesnívalo o spisovnej slovenčine, už horel láskou k nej a ťažko
            niesol hádky o zvuky a litierky, v ktorých nebolo badať velikej idey slovanskej lásky a
            vzájomnosti. „Mestom našej vzájomnosti“ menoval svoju Bratislavu! „Všetko je naše,“
            osvedčoval nad každým bodom slovanského písomníctva a tradície. Na čistotu češtiny dával
            sa vo spoločnosti i na hodinách teoretických veliký a prísny pozor; gramatika a syntax
            boli „summa lex“;
[
354
]
ale aby sa krása slovenčiny bola zastierala, to nenapadlo ani
            najprísnejšiemu milovníkovi a vzdelávateľovi češtiny, Štúrovi. Keď básnikom „slávik
            zpíval“, nenapadlo mu to korigovať na „slavík tloukl“, a keď spisovateľ značkoval mäkké
            ř, nežiadalo sa od neho, aby čítal a vyslovoval toto ako erž; ani keď stálo: „pojďte s
            nami“, neopravovalo sa dľa zlozvyku českého: „pojďte s sebou“,
[
355
]
alebo namiesto „půjdu s vámi“, „půjdu s sebou“; slovom čeština Štúrova bola
            pravá českoslovenčina. Že to bol dobrý, slovanský duch, sotva kto bude zapierať.
Aknáhle však prišla história do rozoberania a Štúr zaniesol sa nazad do vekov dávno
            minulých, k dejom Bodricov, Ľuticov,
[
356
]
Ranov, Polabanov, Brežanov, Stoderanov, Havolanov, Zápenancov, Dolencov,
            Chyžincov, Redaranov, Ukrancov, a vykladať počal, ako sa pre pletky a daromnice — ako i
            tu tieto zvuky a litierky, táto prozódia a ortografia, nech by seba oprávnenejšie boli
            stesky jedných proti druhým zo stanoviska filologického — až na vyplienenie druh druha
            nenávidieť a stíhať sa zvykli: tu potom padlo krupobitie a ľadovec najprísnejšieho ich
            odsúdenia. Konečne, keď jeden lebo druhý zo spomenutých kmeňov — ako častejšie sa to
            stávalo — utiekol sa pod ochranu spoločného všetkých vraha
[
357
]
proti bratskému kmeňu, tu potom počal sa mäkký nárek uboleného, dobrého
            Ľudovíta. Jeho rozprava historická prešla v elégiu a so slzami v očiach rozchodili sa
            mladíci. Nikdy toľké vnútorné búrky nezmietali citnú hruď mládeže slovenskej ako za
            časov Štúrových v Bratislave. Pravda, i nehodní bývali medzi vyvolenými Štúrovými, ktorí
            klamali za živa Štúra a klamú národ po jeho smrti. Ak sa im tieto riadky dostanú pred
            oči, nech aspoň myšlienka obnoví sa v nich na doby rajskej nevinnosti! Ja im želám z
            duše ešte kus toho života, aby sa na vlastné oči presvedčili, že lapali sa vo vlnobití,
            čo prišlo na národ, na slamku jedni a druhí chytali sa britvy. Štúra nasledovať bolo by
            im osožnejšie bývalo pre svedomie a históriu, svedkyňu túto nestrannú dejov ľudských.
Ľudovít udržoval obšírne dopisovateľstvo a bol prostredníkom medzi Slovenskom a
            Slovanstvom ostatným, menovite však sprostredkúval stále spojenie s časopismi českými a
            juhoslovanskými. Na Slovensku vychodili: Hronka, Tatranka, Zora.
[
358
]
Čo kto týmto posielal, obyčajne to išlo cez ruky jeho, ako to badať i z
            listu jeho na Zocha písaného, vyššie zdeleného. Dielo, keď si sprítomníme tohočasé
            pomery premávkové, zaiste veľmi obťažné. Štúr mal referentov, ktorý každý deň podávali
            mu zprávy o voziaroch
[
359
]
do Bratislavy pribyvších. Balíky, nachystané pre Zvolen, Trenčín, Oravu,
            Turiec, Gemer, Liptov, Spiš, Šariš už potom roznášali sa po statočných voziaroch.
            Daktorí známejší, najmä zo Zvolena, Nitry, Trenčína, i sami prichodili sa oznámiť, že sú
            tu.
Nemôžem túto kapitolu zakončiť, abych sa nezmienil o jednej epizóde zo života a
            účinkovania Štúrovho, padajúcej do roku 1836 a vrhajúcej veľmi intenzívne svetlo na
            mladého tohoto bohatiera myšlienky slovanskej.
Oči všetkých obrátené boli na Štúra a na jeho spoločnosť, preto i zavčasu priučil sa
            byť veľmi opatrným. Až úzkostlivo skrýval sa i s tými najobjektívnejšími myšlienkami,
            len aby nezavdal príčinu k upodozrievaniu a hateniam činnosti jeho pedagogickej. Tým
            vtlačil sa v dušu jeho tajomstvenný akýsi typ, ktorý mu síce dodával zaujímavosti a
            novosti neslýchanej, ale časom v krajnosť prechádzal, v ktorej stratil z očú hlavný cieľ
            a mladíkom bystrejšieho ducha zdal sa byť pedantstvom. Najnepatrnejší mládenecký výkrik
            na mieste nepatričnom tiahol za sebou najprísnejšie pokarhanie.
„Či nevidíte, že vrahovia striehnu po nás? Načo je to taká neopatrnosť? Či chcete to,
            na čom my s toľkým zaprením seba pracujeme, svojou ľahkomyseľnosťou pováľať?“
Alebo, ak pobadal na daktorom členovi spoločnosti, že, ačkoľvek je v kruhu národnom
            pracovitý a pilný, ale v úlohách školských pozadu zostáva, dal si ho k sebe zavolať a
            oslovil ho takto:
„Nuž ale neviete vy, že Maďari každú chybu v škole pripisujú pri Slovákoch našej
            spoločnosti? A či zúmyselne chcete škodiť národnej veci? Prečo nerobíte zadosť
            povinnostiam svojim školským?“ Takéhoto koramizovania báli sme sa viacej než nepriazne
            odborného profesora.
Výlety do hôr, na „Kozí vrch“, na „Batzenhäusle“, ku „Červenému krížu“,
[
360
]
ačkoľvek i tie delili sa na všeobecné a na sympóziá, boli predsa už tak
            zovšeobecnené a známe, že ani Štúr nemal za potrebné zachovávať dáku mimoriadnu
            opatrnosť. Považoval ich ako obyčajné spevokoly.
Ale Štúrov ustavične tvoriaci duch prišiel tu zrazu na nový spôsob „výletov na hroby
            dávnej slávy“;
[
361
]
tam sa zohreje duch náš k novým činom. História pre národ živý je tým, čím
            svedomie pre človeka. Človek bez svedomia je koža biedna, darobná; národ bez vedomosti
            historickej o sebe a predkoch svojich je hromádka koží otrockých. Tak hútal a dumal Štúr
            v najužšom kruhu svojich priateľov. Zápalčivý Zoch, prísne všetko rozsudzujúci Grossmann
            a Frndák, hudobne a básnicky naladený Rafanides, veliký priateľ výletov a Štúrov alter ego
[
362
]
Čendekovič, zhodli sa so Štúrom na výlete na Devín! „Výlet na Devín“ a
            Štúrova úzkostlivá opatrnosť zdali sa priečiť jedno druhému; ale boli tu junáci, ktorí
            chceli na bubon vec uderiť a vyzvať celú spoločnosť slovenskú na Devín. Konečne sklonili
            sa všetci pred náradou Štúrovou, že to má byť sympozión z najvyberanejších a
            najhodnovernejších oduševnencov za národ. Nátlak zaiste bol veliký, pod ktorým mládež
            trpela, a pri toľkom množstve mládeže mohla by sa snadno prihodiť dáka výtržnosť. Veď ak
            sa výlet tento dobre vydarí, budúcne budeme môcť zriadiť výlet všeobecnejší. Tak starali
            sa Štúr a užší krúžok jeho priateľov.
Nuž a o čože takého šlo? O komploty dáke? O konšpirácie? O rotenie štátu nebezpečné?
            Boh uchovaj! Taká mládež ako tá vtedajšia slovenská, tak prísne morálna, tak čisto
            vedecká, nestvára komploty, nekonšpiruje. Išlo o výlet na rumy starého hradu otcov, na
            Devín, akých výletov mávali spoločnosti maďarská i nemecká toľko, koľko im napadlo, bez
            toho, že by tak úzkostlivo sa zožierali o ich prevedenie. Čo mohlo príčinou byť toľkého
            tlaku na peknoduchej mládeži slovenskej? Jej vina jediná bola, že nespievala rúhavé a
            posmešné piesne proti Slovákom, že nekomplotovala proti profesorom, že najpilnejšou bola
            verejne i súkromne, že netúlala sa po kaviarňach a krčmách, že študovala a vyrazenie jej
            boli spevy, poézia, rečníctvo, že mala obšírne spojenie s literátormi slávnymi i
            mládežou po iných školách a že vysoko bola si vztýčila cieľ života svojho: osvetu a
            poznanie seba šíriť v národe slovenskom. To boli hriechy mládeže slovenskej v očiach
            kdejakých „Századunk“-ov
[
363
]
(dákysi Orosz vydával v Bratislave pod týmto titulom časopis maďarský), „Társalkodó“-ov
[
364
]
a podobných periodických spisov.
Užší kruh mal byť vybratý a prísne uzavretý k výletu na Devín. Na také sympozión
            tešili sa zakaždým mladší i starší; a čo len dostať sa mala dušiam za pochúťka ideálna
            na Devíne, rumoch to zapadlej slávy dakedajšej národa slovenského! V takých užších
            kruhoch sa Štúr rozhovoril a vylial celú dušu svoju s jej žiaľmi a radosťami, čo mu
            opatrnosť nedovoľovala vo väčšej spoločnosti činiť. Kto sa bude môcť rozpomenúť na jedno
            také sympozión, na „Kozom vrchu“ odbývanom, pri ktorom rozberal Štúr Mickiewiczovu ódu
            „Do mlodośći“,
[
365
]
ten neomylne sprítomní si i zápal ten, ktorý povstal v mládeži za ideály
            čestnej mladosti slovanskej. Mne je v pamäti jedno a síce, že sme v najbližšej, na to
            nasledovavšej spoločnosti traja oddali — nevediac jeden o druhom — Štúrovi k posúdeniu
            básne, ktorých predmet bol: „Soběc“.
[
366
]
Čo Mickiewicz všetko namyslieť si mohol o sebcovi, keď básnil báseň svoju
            „Bez ducha srdce, kosti to človeka“ atď. (na mladosť), to Ľudovít v plamennej duši
            svojej zobral všetko v jeden cit ošklivosti proti sebectvu. A na sebectva ohavnosť
            vyrútila sa potom i všetka naša poetická sila. Štúr vedel vtlačiť do duše mladej obraz
            úcty a láskyhodnej ctnoty, ale tak podobne vedel i vyvolať z hlbín duše a mysle
            náruživosť nenávisti proti hriechu, národnému blahu sa v ceste kladúcemu. Po každom jeho
            sympóziu nové vrenie duchov nastalo v mládeži, hneď za tú, hneď za inú novú ideu.
Prípravy k „výletu na Devín“ konali sa skryto; len užší kruh priateľov národa a údov
            spoločnosti zasvätený bol do tajomstva. Aby nápadným nebolo, keď by veliká časť
            slovenských študentov nebola na prednáškach — o popoludniach stredy a soboty nemohlo byť
            tiež reči, keď zasadnutia rozličné bez tých najprednejších údov nedali sa dobre myslieť
            — vyvolila sa nedeľa ku výletu; bol to deň Jura 24. apríl 1836. Všetky možné pravidlá
            opatrnosti predpísal Ľudovít, medzi ktoré patrilo: výlet nesmel byť hromadný, najviacej
            traja a traja mali včasne ráno vybrať sa z mesta: pozvanie malo sa stať menom Štúrovým
            od jednotlivých do tajomstva zasvätených, ale tak obmedzene, že každý len tých mal
            zavolať, ktorí mu boli udaní, so zaviazaním ich, aby žiadnemu zo svojich priateľov o
            výlete na Devín zmienky nerobili, tým menej snáď dakoho nepovolaného so sebou vzali. A
            všetko bolo navlas exekutované, takže mohol sa dňa 24. apríla zavčas rána s pozvaným i
            najlepší priateľ stretnúť na ulici a spýtať sa tohoto, kam ide, iste nebol by sa pravdy
            od neho dozvedel. Až za Bratislavou so smiechom a radosťou podávali si ruky a v tešení
            sa na výjavy dnešné poberali sa ku Devínu. Jarné slnko kúpalo svoje lúče v tichom,
            veličensky vo svojom koryte rozlievajúcom sa Dunaji; biele múry starého Heimenburgu
[
367
]
zasielali pozdravenie k dobrému ránu „Brecisburgu“
[
368
]
— Heimburg Bratislave — a vpravo vítali pútnikov staré rumy Devína. Spev
            veselý, túžby plný sladil a obživoval pochod mladoňov, v hrudi svojej zápaly vekotvorné
            nesúcich.
To, hľa, prvý plod tyranského, nesvedomitého, blbého utláčania mládeže k vyšším
            cieľom sa nesúcej. Ona hľadá spravodlivosť pre pravdu, za ktorú plameňom horí jej duša a
            ktorú chce zjavne hlásať a vyznávať štúdiami, dielami, piesňou a slovom srdečným: no,
            keď už vidí a skúsi bolestne, že najideálnejší tento smer duchov biľagovaný je ako zrada
            vlasti, ako zločin, vtedy vrhá sa do tajných skrýš a nehatená slepotou tyranov slobodne
            si tvorí svety spravodlivosti a pravdy a v rozvoji tomto ideálnom zosilňuje, tuží a nad
            oceľ tvrdšou činí dušu šľachetnú.
Proti takejto mládeži darmo kujú kováči okovy a reťaze, lebo čo priam i dajedni odídu
            svetom a roztopia sa v ohni pokušenia a zhoria sťa raždie a strnisko, jadro mládeže
            takej zostane nenarušené a vyženie z národa nové prúty, nové podrastky, silné haluze, v
            tôňach ktorých odpočinie dakedy národ ubiedený.
Program, Štúrom zostavený, známy bol len čiastočne jednotlivcom, ustanoveným k
            rečneniu; každý znal druha pred ním vystupujúceho; prehľad všetkého bol v rukách tých
            predných, ako boli Štúr, Zoch, Grossmann (Gustáv Dobroslav), Čendekovič, Červenák, ktorí
            pripravení na pôvodné reči a básne predok viedli. My mladší mali sme naložené kroz tých,
            ktorými povolaní sme boli k výletu na Devín, predniesť básne tu z Kollára, tu z Hollého,
            tu Klácela,
[
369
]
v ktorých rečnení vyznačili sme sa vo spoločnosti. Ja som bol do tajomstva
            zasvätený Záborským, s ktorým dali sme si heslo, že sa zídeme na Rybacom námestí pri šrankoch
[
370
]
nad Dunajom a od toho tiež dostal som naloženie zarečniť Klácelovu báseň
            „Přísaha“. Škultéty bol vehlasným rečníkom odsekov z klasického „Svatopluka“;
[
371
]
medzi tým boli odseky zo spevu V., reč Zemižížňova:
„Večne-li odsúden k tomu náš je tu na svete národ,
pod cudzím aby len sme zapriahli dýchali jarmom,
a vlastnú svobodu, vlastnú neužívali voľnosť?“
atď.
Alebo opis udatnosti a osoby Borislava:
„Strašný tiež sa valí Borislav, hrozného preslavný
jaščera ukrotiteľ, čo zakáď žil v zroste pribýval“
atď.
Dnes mal sa onen prvý odsek ozývať na Devíne.
Okolo ôsmej hodiny boli sme, my ľahšie vojsko, už v záhrade hostinca pod Devínom a
            túžobne čakali ostatných; napokon prišiel i Ľudovít so svojím Čendekovičom a Jaroslavom
            Borikom.
Pochod na Devín bol hromadný. Srdce v hrudi všetkých bilo nepokojne, túžba, vrelý cit
            lásky k neznámej, ale z hlbín duše ctenej minulosti slovenského národa zaplavili celú
            bytnosť oduševnenej tejto mládeže slovenskej. „Posvátná místa jsou, kamkoli kráčíš,“
[
372
]
ozývalo sa vo všetkých dušiach slovo Kollárovo, a my skutočne sotva dýchali
            sme, aby sme i dychom neurazili sväté pamiatky tu pozostalé po otcoch slávy a deja
            plných. Zo spoločnosti s uvädlým srdcom, cítili sme sa tu ako čarovným prútom preložení
            do spoločnosti dávno zašlých duchov, ktorých srdce živé tĺklo za veci pospolité národa
            celého a jeho bytu na svete. Nevysloviteľné city prelievali sa srdcami našimi a myseľ
            naša vznášala sa len v minulosti. Rozpomienka na tieto city, toto horovanie ducha
            nadiktovala mi po siedmych rokoch tú sloku, od priateľov chválenú, z piesne mojej „U
            proudů valných Dunaje širého“ atď.:
„Zerzaven dřímá někde meč Mojmíra,
přílbu ;a skála i rum svírá;
jen zde a onde, ze zapomenutí
zpomínka v písni k nebesům se kroutí.“
Z temna hradu otvárajú sa najrozkošnejšie výhľady na západ, sever a juh. Od východu
            čnie lysá Kobyla, vysoká Homola a od nej smerom severným tiahnu sa Malé Karpaty; pod
            nohami vpadá mútna Morava do valného Dunaja. Slnce jasné osvecovalo temená hôr a hradov
            a jeho teplé blesky padali na junač slovenskú, tu si v kolo zastavšiu. Tichý vetríček,
            čo poťahoval z juhovýchodu, ochladzoval rozpálené tváre mládeže a pohrával si bujnými
            vlasmi strunovitého, vysokej postavy Ľudovíta, zastavšieho si na zvýšený rum s odokrytou
            hlavou. Všetci sňali klobúky z hláv a spievali pieseň novú, ktorej odpisy rozdávali sa
            na ceste hore hradom. Zádumčivý nápev „Nitra, milá Nitra“.
[
373
]
Štúrova táto pieseň znela:
„Děvín, milý Děvín, hrade osiralý,
[
374
]
pověz že nám, kedy tvoje hradby stály?“
,Moje hradby stály v časech Rastislava:
on byl vašich otců, on mých hradeb sláva.
Sláva, moje sláva, kdeže mi spočíváš?
Ach, darmo, větříčku, prachy jen rozsíváš!‘
„Děvín, milý Děvín, hrade osiralý,
kýmže se tvé hradby ještě slavívaly?“
„Slavívaly se ty otci mé krajiny,
s nimiž kvitlo štěstí milé mé rodiny,
šťastný věk ji svital, nyní ji nesvitá,
v cizém poli kvítek a v stínu nezkvitá!
Když si na to myslím, oko mě pozírá
na hrob Svatopluka, na prach Slavimíra.
Na ty se zanáše, želem ošedívám,
a když na mou dávnou říši se podívám,
dole hradbou slzy mutné mi padají,
ony mutnou sestru Moravu dělají.
Proto ona teče kalná do Dunaje,
já padám a se mnou zapadají kraje.
Tam ten vrch mne želí, když mne padať vidí;
již hle lysým zůstal — snad jej žel ten sklidí.
I slunéčko za tu horu když se skrývá,
veždy smutným okem na mne se podívá.
Jen synové moji k trýzně nepřichází:
Tak se v světě děje, když štěstí zachází!“
Dojem piesne bol hlboký. Ako očarovaný stál tu sbor pekných mládencov slovenských.
            Každý čakal, ako tam kedysi apoštolovia Kristovi v Jeruzaleme v deň Turíc na veci, ktoré
            prísť mali. Vždy usmievavá, teraz prísne vážna tvár Zochova z jednej, z druhej strany
            Štúra územčistá postava s čiernymi ostrými očami Gustáva
na, nechávali nad sebou vyčnievať štíhleho Ľudovíta, popri jednom z nich stál vysoký,
            okrúhlej tváre a čiernych očú Čendekovič, oproti nemu kučeravý, pekných červených líc
            Jaroslav Borik, hneď tu v popredí veľkého čela a pod ním sokolových očú Drahotín Frndák
            s Benjamínom Červenákom tváre nevýznamnej inak, ale prenikavých, ostrých očú a
            katónskeho vzozrenia, bok Ladislava Paulinyho, večne zadumaného, hlbokomyseľného, s
            barnavou tvárou a ako uhoľ čiernymi očami, tu plecitý Pavel Košacký,
[
375
]
tam štíhly, posmuhlej tváre Daniel Krnúch,
[
376
]
onde okrúhlej tváre, s velikými, ustavične nespokojne pod sklepitým,
            vypuklým čelom gúľajúcimi sa očami A. Škultéty, hneď vedľa bledá, malých čiernych očú,
            mladušká, príjemno rapavá postava Ďurka Záborského, zas tu básnik prvotriedny s veľkými
            modrými očami, peknej usmievavej tváre Ján Maróthy, popri ňom veľký štylista latinský a
            básnik s bohatou, hore čelom jeho príjemno sa ťahajúcou žilou básnickou, Drahotín
            Rafanides, posmuhlej tváre, málomluvný, váhavo, ale prísno a logicky mysliaci, slohu
            nanajvýš vytríbeného a čistého, Janko Bysterský
[
377
]
z Bysterca, Ján Maier
[
378
]
atď. atď. Tak tu tiskom všetci stáli s otcami obrátenými k Ľudovítovi, ktorý
            po malej chvíli zahájil historických upomienok plnou rečou slávnosť prvého navštívenia
            hrobov slovenských bohatierov dávnovekosti kroz mládež novovekú. Vzletné myšlienky
            Štúrove schvacovali mládež so sebou do veku Rastica, Svätopluka a Mojmíra,
[
379
]
a prúd reči jeho rozlieval sa tokom Moravy, Dunaja, Váhu a Hrona po nivách
            slovenských. Dávnej slávy dni posvätné maľoval úchvatnými farbami a vyzýval mládež k
            pohrúženiu sa do vôd zdravých dejepravy národnej. Vietor tu i tu pohrávať sa chcel s
            vlasmi jeho, ale tu rečník zhŕňal ich ľavou rukou, pravou ukazujúc k Tatrám, kde naša
            kolíska a kde národ v tvrdom spánku prespáva života svojho neslávne dni. Pravda jeho v
            potupe a posmechu! Krivda šibe ho nemilosrdne, a predsa nie je vstave prebudiť ho zo sna
            osudného. Úlohou to tvojou, mládež naša, abys ty milosťou a priazňou vykonala pri ňom,
            čo vykonať nemôže palica biricov,
[
380
]
bijúca do neho a len hĺb a hĺb ho v sen poroby vrážajúca. Tak hrmel Ľudovít
            a slzy zaleskli sa v očiach mladoňov. Dlho trvajúce „ať žije!“ nieslo sa vlnami Moravy a
            Dunaja po skončenej úchvatnej, vzletnej reči Štúrovej.
Štúr vydýchnuc si, sám celý dojatý a preniknutý vlastnou rečou, po krátkej prestávke
            zanôtil: „Nitra, milá Nitra“, ktorú pieseň vtedajšia mládež vždy spievala s nábožným
            citom. Po piesni Grossmann rozkladal význam historický piesne tejto a zašiel na doby
            histórie, obsahom piesne spomínané; jeho reč vnikala bystrotou svojou do dejín národných
            nie menej než do sŕdc poslucháčov; filozofické momenty rečník vedel vynájsť na
            historickom rozvoji národa slovenského. Kým ale myseľ poslucháčov za rečníkom
            prechádzala sa po zapadlom historickom svete, ani sa nenazdajúc rečníkom prevedená bola
            k úlohám, čakajúcim na ňu v tomto a budúcom veku. A tu rečník dorážal na mládež,
            vyzývajúc ju k najpilnejšiemu štúdiu klasického sveta, na ktorom sa vybrúsi um mladých
            bojovníkov Slávy, ktorým ťažká úloha pripadá v budúcnosti. Bol tu na svojom koni
            Grossmann. Náučnú prednášku jeho posolil vzletnou básňou Ctiboh Zoch, vystupujúc na
            povýšené, z rumu devínskeho záležajúce rečnište a zápalom duši svojej vlastným v
            časomiere klasickej prednášal ódu svoju:
„Už um chce kraľovať, traste sa tyrani,
už voľnosť prichodí, tešte sa otroci“
atď.
Zaujímavé by istotne bolo, keby v papieroch nebožtíka Ctiboha báseň táto vynájdená
            byť mohla; lebo nakoľko ja čítal som knihy a časopisy slovenské, nikde ona ešte
            vytlačená nebola. Dojem ale jej v duši mojej a, nepochybujem, i v dušiach iných bol
            vnikavý a silný. Sila výrazu i citu boli Zochove vlastnosti osobné. Zachránenie tejto
            perly poézie mladého Zocha bolo by veľmi záslužné, ona by ožiarovala ponímanie tohoveké
            nádejí slovenských, do najbližšej budúcnosti skladaných.
„Hej Slováci, ešte naša reč slovenská žije!“ vyprúdila sa pieseň z hrudi a hrdiel
            mladoňov rozjarených. Rečnil po piesni ešte Benjamín Červenák, s ktorým pôvodní rečníci
            vyvážení boli; nasledovalo rečnenie Škultétyho: „Večne-li odsúden k tomu náš je tu na
            svete národ“ z Hollého; potom Klácelova „Přísaha“ mnou prednesená, tak Záborský a iní
            rečnili, medzi rečnením spievalo a besedovalo sa o „nádejach Slávy“.
Z besedovania utkvelo mi ešte v pamäti Štúrovo nasledujúce vzletné vyzvanie: „Bratia!
            Akúže si pamiatku odnesieme stadiaľto? Či tie kamienky, čo z múrov staroslávnych
            devínskych sme si už navylupovali, majú byť tie znaky nášho horlenia a vzdelávania sa?
            Tie zasypú sa prachom a čas ich pohrobí v zábude. Stálejšia a ideálnejšia má byť
            pamiatka tohoto dňa, aby mohla vzdorovať prachu dlhochvíľnemu a času pohrôm plnému.
            Jesto obyčaj pri učených spoločnostiach dajedných, že svojim členom pridávajú mená,
            zvláštny vzťah majúce ku cieľom spoločnosti. My sme členovia nesmierne velikej
            spoločnosti, spoločnosti totiž slovanského národa, my sme živšie než otcovia naši
            pocítili potrebu prebudenia sa k sebavedomosti i kmeňa nášho slovenského i patričnosti
            našej k velikému národu slovanskému; nože postarajme sa dnes spoločne o to, aby nám
            nemohlo a nesmelo nikdy vyjsť z pamäti rozpamätovanie sa na to, k čomu dnes
            povzbudzovali sme sa tu na rumoch zapadlej slávy otcov našich, čo sme si vzájomne
            sľubovali, za čo horliť, pracovať, bojovať, žiť a mrieť zaväzovali sa. Moja nárada by ta
            smerovala, aby každý z nás zvolil si heslo života a priložil si alebo od nás prijal meno
            slovanské ku krstnému menu svojmu a spoločne s týmto ho pri podpisoch a vo spoločnosti
            národnej užíval. Takéto slobodné a dobrovoľne prijaté meno vo dňoch zápalu svojho
            mládeneckého bude nás na heslo nášho života vďačne upomínať, ako pravého kresťana
            upomína meno jeho krstné na zmluvu s Pánom Bohom na krste učinenú!“
Nárada prijatá bola s jasotom. Jedni si volili heslá a mená a iným dávané boli zväčša
            Ľudovítom samým na pamiatku prvého tohoto výletu na hroby slávne veku dávno zašlého. A
            ačkoľvek neviedol sa zápis aktu tohoto, na temeni Devína dokonaného, heslá tu vydané a
            mená tu prijaté nosili a nosia sa nielen od účastníkov slávnosti tejto, ale, keď iní
            dozvedeli sa o tom, i od iných, ktorí pristúpili do radov týchto, takže od toho času
            často a vždy hojnejšie stretáme sa s menami slovanskými i v literatúre a v živote.
            Ľudovít prvý prihlásil sa, že on popri krstnom nosiť chce meno národné, Velislava,
            Červenák popri svojom Benjamín Pravoslava, Timoteus Cochius pretlmočil si meno na
            Ctiboha Zocha, Záborský pridal si Bojislav, Grossmann Dobroslav, Škultéty Horislav,
            Maier Jaromír, ja ale Miloslava meno s heslom pod lipkou slovanskou na pečiatke vyrytým
            „pravde a národu“ prijal som. Iní inak, alebo tak, ako sa pri druhovi im pozdávalo,
            heslá a mená slovanské si pridávali alebo cudzonárodné si tlmočili. Mladší pochytili
            príklad starších a tak vznikali mená slovanské, ako: Želislav, Slavimír, Slavomil,
            Ľuboslav, Lumír, Záboj, Zvestoň, Slavoľub, Horimír, Horislav, Miloš, Krasislav,
            Vrahobor, Drahotín, Myslimír, Želimír, Cyril, Metod, Miliduch, Domoľub, Mečislav atď.
            atď.
Po tomto dejuplnom rozochvení a humore zavznela pieseň „Hej Slováci“ a pri sloke: „My
            stojíme stále pevne, ako múry hradné“ podal Ľudovít ruky obom sprava i zľava stojacim a
            príkladu toho nasledovali všetci ostatní, takže stálo kolo s rukami mocne zviazanými a
            nad hlavou čnejúcimi. Oduševnene tri razy zopätovala sa sloka tá a dané bolo znamenie k
            pochodu spiatočnému pri speve chorvátskeho pochodospevu:
Nek se hrusti šaka mala
dušmaninov!
atď.
[
381
]
Dosiaľ všetko išlo, ako by bol písal. Ustrnutie a ľaknutie prvé, veľmi prozaické,
            nasledovalo pri príchode do hostinca, kde zhliadli sme nádherne pokrytý stôl; aspoň my
            mladší a zväčša chudobní šarvanci tak sme sa poľakali toho striebra, tých tanierov, tých
            pečených moriakov, že sme sa zaraz utiahli do záhrady ku stolíkom, chcejúc si popri
            klobáskach a pive pochutiť v pomere ku svojim kapsám. Ale tu Ľudovít nám za pätami a
            volá nás ku stolu spoločnému. My vyhovárame sa na svoju kasu chudobnú, — reč, pravda,
            išla po latinsky, aby číhajúci posluhovia nerozumeli, o čo ide. Ale Štúr: „Nič nerobí,“
            vetí, „len vy poďte, my budeme dnes všetci spolu obedovať.“ My, rozumie sa, pri dobrej
            chuti súc a mysliac, že je všetko v poriadku už, nedali sme sa dvakrát povolávať. Kým
            obsluhovači misy nosiť začali, strhlo sa vo velikej dvorane latinské horlivé besedovanie
            vyšetrovacie, kto zapríčinil toto nedorozumenie, lebo i starší naši vodcovia z podobných
            príčin ako my zdali sa perhoreskovať
[
382
]
toto lukulovské pristrojenie. A nám mladším poznovu tiekla rosa po čelách i
            chrbátoch. Čo z toho bude? Keby vec na Štúrovi bola ležala, ten by iste bol pri
            klobáskach zostal, ale on nestarajúc sa o to, zveril vec Čendekovičovi, aby obstaral
            skromný obed. Nuž tu potom už len na Čendekoviča všetka búra sa zviezla. Ten sa síce
            vyhováral, že on nerozkázal moriakov rezať, nuž ale vraj, keď ich už raz zarezal a
            upiekol loptoš, nuž zjeme a zaplatíme ich in honorem Slavorum!“
[
383
]
Traja sklepníci (kelneri) niesli tri veľké misy príjemne zaváňajúcej
            polievky na stoly. Starý Čendekovič povstal a modlil sa: „Benedicas nobis Domine Deus et
            hisce tuis donis, quae ex tua larga manu sumpturi sumus, per Jesum Christum Dominum
            nostrum amen,“
[
384
]
a lyžice zacvendžali. Polievka bola chutná, chutné boli i iné jedlá a pivo
            dodalo humoru, omráčenému spočiatku novej sily a čerstvosti. Len jedno zo starších boli,
            akoby ich bol dorezal. Hovor pošušmý viedli medzi sebou po latinsky medzitým, čo my
            bezstarostlivejší púšťali sme uzdu veselému rozmaru. Pred nastoleným moriakom počali sa
            prípitky a zdalo sa nám, že je už všetko v poriadku, bo rečnili už veselo i Ľudovít i
            iní starší. Z rokovania potichmého vyšlo najavo, že pri nás niet toľko drobných, aby sme
            mohli smelo hostinskému do očú sa podívať; uzavreli teda naši vodcovia dvoch, Pavla
            Čendekoviča a Jaroslava Bôrika, poslať do Bratislavy pre peniaze, my ale ostatní mali
            sme len ďalej hostiť sa a veselo zabávať, tak aby nik nezbadal našu pravú situáciu.
            Bôrik a Čendekovič vykradli sa zo zvierajúceho sa veselosťou kola družiny slovenskej.
Kapitolu svoju latinskú síce Čendekovič odniesol od Ľudovíta, no prijal ju a
            svedomite pousiloval sa napraviť poklesok. „Tak, hľa, je to, bratia, s takýmito starými
            študentmi, ktorý prv, než si skončia štúdiá, odbiehajú po pedagogiách
[
385
]
a po staniciach rozličných, kde dobre žiť naučia sa a už potom pri návrate k
            štúdiám ani to nevedia pochopiť, čo znamená slúžiť idei pri pomeroch skromnejších!
            Takýto obed chudobným šuhajom na krky uvaliť! Ostatne tu moja celá kasa, hostite sa, kým
            vás nevykúpime!“ a i on po chvíli stratil sa z veselého kola.
Sympozión štúrovské premenilo sa najprv v hlučný spevokol, potom v študentský
            staromódny komers. Rečnilo a spievalo sa pri penavých pohároch, ktoré Bojislav pilno
            kontroloval. Hostinský zdal sa mať radosť z nás, bo všetko rozumel; len keď začali
            humoristické poznámky lietať o situácii a smiech strhával sa homerický s pohľadmi
            ironickými na hostinského vypúšťanými, najmä ale keď to už pridlho i nám i hostinskému
            trvalo a čím ďalej, tým menej hovorilo sa po slovensky, ale vše len latinčina
            nezrozumiteľná urážala uši jeho, vidno mu bolo na tvári, že podozrenie začína hrýzť na
            jeho mysli filisterskej. Výbuch prekazil zavedený nato komers a poručený nový náklad
            pohárov piva, pri ktorých začala sa pieseň „Gaudeamus igitur“, a po tejto miešanina
            latinsko-slovenská „Ecce quam bonum, bonum et jucundum“,
[
386
]
načo išla pieseň dokola slovenská, tu i tu nemecká, a vystrájali sa pritom
            komédie. V takejto trme-vrme zjavila sa tandem aliquando
[
387
]
postava milá Čendekovičova a po introite práve spievanom „Ecce quam bonum“
            zanôtil starý Pavel „Ten uhrovský kostelíček“, a spievalo sa ešte búrnejšie, ešte
            rozpustilejšie.
„No ale teraz už dosť, bratia,“ končil komers Štúrov alter ego, „pod Devínom nie je
            miesto na komersy; komers si zakončíme u Steinmetzla. Viete, že ,U Steinmetzla pod
            lavičkou, tam sú plucery,‘“ a do smiechu pustila sa celá spoločnosť, zaspievajúc smiešnu
            pieseň do konca, čo medzitým Záborský a Borik robili poriadok s hostinským.
„Pod Devínom na Dunaji húsky sa perú,“ zanôtili a vyrojili sa šuhajci von z hostinca,
            priam ako slnce ukrylo sa za „Heimburgom“ a tichý Dunaj poberal sa so študentami
            slovenskými do „Brecisburgu“.
Detva slovenská mala dosť komersovania a obišla Steinmetzla, tíško do svojich domov
            sa poberajúc. Iba druhého dňa každý načúval, čo asi povrávať sa bude o udalostiach
            devínskych. Ale „cicho wszęndzie, głucho wszęndzie“,
[
388
]
nik a nič ani len nešuchlo, ako by sa nič nebolo prihodilo. Medzi touto
            Štúrom vyberanou mládežou nebolo zradcu.
Ľudovít pri najbližšom sympóziume v horách vyčítal ešte raz levíty starému svojmu
            Pavlovi, že paškrtnosťou svojou bol by, málo chýbalo, uškodil veci našej; lebo len si
            pomyslime, keby sa o tom maléri našom boli dozvedeli zlostní Maďari, mali že sa nám
            naposmievať! A posmech nemohol Štúr zniesť. Medzitým vysoko cenil a vážil hotovosť oboch
            bratov, Pavla a Jaroslava, ktorí neťažili si dlhú cestu z Devína do Bratislavy podujať,
            aby bratov svojich, v zástave súcich,
[
389
]
vyslobodili a nedopustili horšie možnosti. „Na takých bratov možno bude
            spoľahnúť sa i v dobách horších.“
Tak sa to žilo s Ľudovítom.
IV.
Teraz nám nádobno načrtať i epizódu, ktorej náslov najvhodnejší by bol „Bez Štúra“.
            Idem k epizóde jednej, docela proti postavenej epizóde tej, ktorou skončila sa tretia
            kapjtola, k epizóde bez zvolenia a spolupôsobenia Ľudovíta Štúra, odohravšej saj
            Bratislave koncom roku 1835 a počiatkom 1836.
[
390
]
Bez Štúra bola zosnovaná, bez neho prevedená a predsa i táto epizóda ukáže
            nám, už čo i viacej negatívne, mladoňa nášho v intenzívne blyštiacom sa svetle a jasnú
            dojemno krásnom. Ale nádobno nám vydýchnuť si z hlbšieho.
Doba, v ktorej nachodíme takto tvorivého ducha Štúrovho, bola dobou klvania sa
            navonok všemožných nových pomyslov a ideí, a to nielen v slovanskom, ale i v maďarskom
            zmysle, a nielen v smere národnostnom a vzdelanostnom, ale i v spoločenskom ohľade. Čo
            hýbalo národmi, to v mládeži menilo sa v klíčky a puky, ktoré krútili a tískali sa von
            primerane prírode svojej.
Študentstva dohrnulo sa do Bratislavy veliké množstvo, pričom nemalú účasť mala
            obojstranná, slovenská a maďarská propaganda. Štúrovi žiaci doverbovali, ako náleží,
            ostrých borcov „sídla uměn blahého“, sám Štúr ale pritiahol za sebou na lýceum z juhu
            sokolov srbských, ktorých počet až na tridsať vystúpil a medzi ktorými vynikal pilným
            sedáním uňho jeho Žarić, Kirijaković,
[
391
]
Gruić
[
392
]
a veľa iných. Ale i Breznyik nezaháľal cez prázdniny r. 1835/6 a dodal
            veliký kontingent Štiavničanov, t. j. žiakov v Štiavnici kroz Bolemana pomaďarčených,
            haraburdákov to nad iných vynikajúcich. I započal sa život študentský strakatý.
            Haraburdáci si veselo a búrlivo počínali. Krčmy boli zaplnené, kaviarne obľahnuté
            študentmi, a už sa i klobúky vysoké narážať počali na tváre tým, ktorí na ulici hovorili
            po nemecky lebo slovensky. Haraburdácka idea pätnásťmiliónového maďarstva len tak
            vyrážala bujné svoje ohony! Po nociach obloky vybíjali sa, hulákalo sa ulicami a
            podobne. Ako v úli včiel, keď majú vypustiť roj, tak to šumotilo, hučalo a vrelo čosi v
            študentstve, takže bezprostredný sused lýcea Schwanzer, bohatý vinohradník, statočný,
            junácky ostrostrelec bratislavský,
[
393
]
povestný svojou ozrutnou výškou a náramne hustým, čiernym a dlhým bajúzom,
            povážlivo krútil hlavou a trel si bajúzy, vraviac ku svojej žienke: „Du, Sandl, hierst,
            i sog’ dir, heuer wirds wos losgehn. Die Studenten san ganz onderschta, ols sunst. Die
            werden wos onstellen!“
[
394
]
Aké mal tento statočný „fliegelmann“
[
395
]
ostrostrelcov bratislavských predznaky ku svojmu proroctvu, to možno mi len
            šípiť, určite udať to nemôžem. Na myseľ jeho museli vystupovať obavy, ktoré kalili jeho
            pokoj. Čo pozoroval každý, to neušlo akiste ani Schwanzerovi, to mimoriadne totiž
            bújanie a lantošenie študentstva. Veľa peňazí trovilo sa a Schwanzerov „Heuriger“
[
396
]
míňal sa tiež viacej ako po inšie roky. Vnove prišlí haraburdáci štiavnickí
            boli obzvlášte milovní bratislavského vína. Mladých pánikov sa tiež namnožilo, ktorí
            porúčali s peniazmi a tí vedeli si pedela Planka
[
397
]
nakloniť, takže na nich nemal ceruzky; menej štedrí bývali poznačovaní a
            udávaní profesorom, z čoho povstávalo nedorozumenie veľmi zrozumiteľné, takže títo
            bývali si často vo vlasoch s Plankom. Karcer
[
398
]
býval vždy plný. Ale i tu protekcia Plankova robila nespokojnosť, keď jedným
            dovoľoval si do karcera brať krčahy s vínom, karty, fajky, pečienky, druhých prísne
            držal. Hurt a škrek býval v karceri často ako v krčme, z čoho sused Schwanzer, ktorý pod
            karcerom lyceálnym mával vyárendovaný vínny sklep, zatvárať mohol na možné študentské
            výstupky.
Srbi tiež vládli z väčšieho dielu peniazmi, ačkoľvek výstupky tamtým podobné nikdy
            nepáchali; obcovanie ich bývalo veselé, hovorné, krikľavé, sebavedomé a slobodné, takže
            vymáhalo si úctu na filistroch. Ich najväčšia slabosť bola kaviareň. Tam si mohol
            každého nájsť, keď nebol k nájdeniu doma alebo v škole.
Maďarská spoločnosť, kde Breznyik námestníčil, bola početnejšia než slovenská, ale
            nahrnulo sa do nej takej chasy, ktorej neišlo o iné ako o veselé komersy a ktorá i
            pomimo komersov vystrájala kúsky odvážne. Medzi tieto náležalo falšovanie záložných
            ceduliek a zakladanie ich u podzámockých židov,
[
399
]
v ktorom umení vynikal nebožtík Ďurko Chrenek
[
400
]
a kamaráti jeho. Ako gróf Tormáši — nosil sa veľmi pansky — bol Chrenek
            známy židovi Neumannovi, ktorý keď „Gyuri“ doniesol záložnú ceduľu, na ktorú boli
            preciózy v cene dvetisíc zlatých v záložni kráľovskej zložené, obdržal od neho pôžičku
            dvesto zlatovú ako nič. A to tak fabrikovali i iní, za čo sa potom už notne lajdáčilo.
            Tormáši Gyuri bol antesignanus
[
401
]
tejto jednej časti maďarskej spoločnosti.
Smer druhej strany bol niečo šľachetnejší. Boli to slobodníci toho času veľmi sa v
            mládeži rozplemenivší; liberalizmus bez hlavy a srdca, záležajúci v demnoštrovaní proti
            profesorom, v blúdení po miestach podozrelých a v sympatizovaní s tajnými liberalistami
            maďarského sveta; všetko ale bez náležitého štúdia. Lavice školské týchto haraburdákov
            bývali obyčajne prázdne. Títo mali vždy a vždy potyčky s pedelom, ba pomaličky
            odvažovali sa i s profesormi nesnadniť sa a potom elógiá si vzájomne o hrdinstvách
            svojich po komersoch vyspevovať.
Tretia strana maďarskej spoločnosti boli usadlejší študenti, ktorí tvorili dušu
            maďarstva, na čele ktorého stál Slovák Breznyik; ako obyčajne, odkedy maďarstvo hýbať sa
            začalo, vždy Slováci a odrodilí mu predvodievali. Táto strana pracovala, rečnila,
            básnila, do novín dopisovala, ostatní už potom hulákali, výstupky tropili, terorizovali,
            jedným slovom haraburdáčili. Slováci viedli svoj život obyčajný v krážoch štúrovských;
            no nemala bez pokušenia zostať ani detva slovenská. Našlo sa v pospolných veciach
            jedno-druhé, čím dala sa pobúriť i krv slovenského študentstva.
Toho času — hovorilo sa, že namáhaním Wilhelma Schimka
[
402
]
— podstúpila správa lýcea istú podstatnú zmenu; bol totiž zriadený školský
            senát, ktorý pozostával nielen z profesorov, ale u z mešťanov, pred ktorý senát v
            ťažších prípadoch obosielaní bývali študenti, kde s nimi nehodne, ako sa žalovali,
            nakladano bývalo. Schimko bol údom toho senátu, ktorý veľmi rád a veľa čarágal. Všetko
            to zlé, ktoré študentov stretávalo, mysleli títo, pochodilo od Schimku. To bola jedna
            príčina kvasenia a vrenia v študentstve, ktoré vždy novými a novými žalobami,
            prednášanými od študentov, ktorým sa dostala česť byť obosielanými pred senát, dráždení
            a podpaľovaní boli. Sympatie za kamarátov sa pomaly zdieľali i ďalším kruhom a
            zasahovali až do kruhov národných. V tej dobe umĺkať počala i maďarská besnota proti
            Slovákom a začínalo sa kamarátstvo v pojediných krúžkoch. Schimko bol jednako nemilá
            osobnosť ako u Maďarov vzdor jeho blbému maďarónstvu, tak u Slovákov vzdor jeho
            slovenskému spisovateľstvu.
[
403
]
Potýčky s vystupujúcimi z riadu študentami množili sa, senát jednostajne zasadal a
            milých výstupníkov, všelijakými už notami značených, bola celá hŕba. Prední členovia
            maďarskej spoločnosti zamiešali sa do toho v obrane kolegov svojich. Výstupníci činní
            boli v demonštráciách proti profesorom, nachádzajúc svoj záujem v tom, keď sa
            spoluvinníci množili a profesori nemilí urážali.
Slovom, i senát i profesori dopálení boli a dali sa vyraziť z trpezlivosti, takže
            dostalo sa už i tým prednejším kolovodcom
[
404
]
maďarským titulu: „Tu brutum, tu asine“
[
405
]
atď.
Slobodomyseľný, sebavedomý duch študentský to zniesť nemohol. Zlá náhoda chcela, že
            sa zaplietol popredný jeden Slovák, a síce Ján Maróthy, ktorý častejšie za Schimka
            kázaval v slovenskom kostole,
[
406
]
v obrane ktoréhosi študenta do hádky so Schimkom a — denique
[
407
]
tiež s „brutum“ a či „asine“ počastovaný bol. Maróthy dlho mlčal s tým,
            mysliac si bezpochyby: dobre ti tak, Janko, mal si byť pamätlivý porekadla slovenského
            „Nemiešaj sa medzi otruby, ak nechceš, aby ťa ošípané zjedli“; ale náš básnik
[
408
]
bol tej povahy, že sedával rád i so Štiavničanmi i so Štúrom; preto aj
            tamtým sa zradil s tajomstvom svojím. A tu Breznyik nemal nič súrnejšieho na práci ako
            roztrúbiť s velikým pátosom po študentstve: „Hľa! ten, ktorý slovo božie predvčerom
            kázal zo svätej kancle, je „brutum“ u senátu slávneho i u profesora teológie Schimku!
            Pozajtre môžu z Novohradu prísť cirkevníci, ktorí žiadať budú, aby Maróthy im bol za
            kňaza vysvätený a pán Schimko bude mať tú česť, na to „brutum“ (hovädo) ruky skladať!“ S
            takou iróniou trúbili Maďari pomedzi Slovákmi, že veru i Maróthymu dostalo sa takého
            titulu. Či teda nie je to vec vôbec študentská! Či nemajú i Slováci brániť česť
            študentskú? Či len Slováci chcú byť takí otroci? a podobné agitačné tirády púšťali medzi
            nás a dráždili myseľ inými predmetmi hnanú a bavenú.
Tu počalo sa i v Slovákoch hýbať čosi takého ako emancipácia z morálnych krážov
            Štúrových, a boli to menovite tí štiavnickí študenti, ktorí chodili do oboch
            spoločností, áno, pojedni, ako Maróthy, Gustáv Seberíny
[
409
]
atď., ktorí nenáležali do počtu maďarónov, a usadlého, vážneho chovania,
            pilní boli, títo mocne rozdmychovali najmä v nás mladších zápal za vec študentstva
            všetkého. Pyšní mladí páni, ako Chrenek, Kuszma
[
410
]
atď., ktorí prv pyšno hlavy nosili, teraz lovili priazeň za pajtášstvo
[
411
]
študentské, za kolegialitu atď.
Štúr dlho ignoroval celé to haraburdenie študentstva maďarského, pilnujúc štúdiá
            svoje a pracujúc na organizácii spoločnosti slovenskej, ktorá išla v ústrety nápravám z
            veľa ohľadov; konečne aj veľa sa robilo zo strany slovenských študentov jemu za chrbtom.
            Ako ale už rozožratý bol rak nákazy, zbadal to Štúr a počal proti ruchu novému ráznejšie
            vystupovať. No, ako uvidíme, bolo už pozde. Akcia začatá musela zbehnúť ku koncu.
„Tento Maróthy, tento Maróthy,“ horekoval jeden raz Ľudovít pred priateľmi, „či
            nemohol ujsť tomu pokušiteľovi? Schimko je bezcharakterník, to je taká podvaďnoha sveta;
            tomu je najlepšie len vyhnúť, tak ako o korheľovi hovorí porekadlo, že tomu i Pán Boh
            vyhne z cesty. Čo je statočného Slováka do tých chlapčenských demonštrácií proti
            profesorom? Nuž a veď sa už verejne povráva, že Chrenek, Kuszma a tí ostatní akési klamy
            so židmi povystrájali a pod cudzími menami peniaze vylhali. Teraz sú im na stope. A s
            takýmito ľuďmi sa poctiví mladoňovia slovenskí miešať idú? Verte mi, bratia, Maďari si
            vami iba zemiaky z pahreby uhlia vytiahnuť chcú. Uvedú vás do omáčky, z ktorej ich
            vytiahne priazeň ich patrónov a vás nechajú v nej.“
Štúr mal pravdu, ale už bolo pozde. Bolo veľa takých bývalých študentov štiavnických,
            ktorí zviazaní boli zväzkami staršími s Breznyikom, a teraz, ačkoľvek ohľadom národnosti
            docela priľnuli ku Štúrovi, predsa falošne pochopenou cťou študentskou dali sa strhnúť
            do prúdu. Breznyik už vtedy vynikal istou húževnatosťou, lepšej veci hodnou, a vedel
            tiež hodne po diplomaticky zakryť svoje zadné myšlienky, ciele maďarónske a ambície,
            vidieť sa prvým študentstva náčelníkom; to však všetko bolo podmieneno, len ak bude môcť
            väčšinu študentstva dostať k všeobecnej umienenej akcii.
Najprv si išli zabezpečiť jednotlivé grupy slovenského študentstva, lebo do hradu
            spoločnosti slovenskej ako takého boli otvorené dvere iba Štúrom, ktorého ale pokúšať
            neodhodlali sa. „Sloboda a česť študentstva“, bolo heslo Breznyikom vydané; agenti jeho
            k heslu pridávali i sľuby, len aby Slovákov lapili. „Budeme-li“, haraburdáčili
            výhovorčivo a dobrodušno, „ako študenti spolu trímať, nebude viacej tých nešťastných
            treníc, toho preháňania a prenasledovania druh druha, budeme žiť všetci pekný študentský
            život, Slovák bude Maďara, Maďar Slováka zastávať a brániť a profesori nebudú smieť nás
            ako otrokov považovať.“
Takéto reči mocne pôsobili na srdce a myseľ mäkkú tejto mladej Slovače. Moje
            postavenie k týmto agitáciám dlho bolo nerozhodné, o toľko väčší boj podstupovali moje
            vnútornosti. I ja som cítil česť svoju urazenú, ale ja tiež tušil neúprimnosť zo strany
            maďarskej. V takomto nerozhodnutí prišiel ku mne môj Záborský, celý zhrbený od
            zamyslenosti. „Na,“ vraví, „dnes dostaneš deputáciu, ktorá od študentstva vyslaná je k
            tebe, aby dozvedela sa, aké zaujímaš postavenie voči tým ukrutnostiam, ktoré pášu sa od
            senátu proti slobode a cti študentskej. Čože im povieš? Vec je k pováženiu na obe
            strany!“
„Nuž a akože ty o celej tej veci myslíš?“ pýtam sa môjho Ďurka. „Chodím,“ vetí on na
            moju otázku, „medzi nich, rád bych im do duše vidieť; aj sa mi skutočne chvíľami zdá, že
            úprimne zmýšľajú so slobodou a cťou študentskou bez ohľadu na národnosť; ja nečujem
            medzi nimi jedného potupného, urážlivého slova na Slovákov; aj rokujeme zväčša po
            slovensky. Jesenský (peštiansky) chudák skoro s plačom sa omlúva, že by rád hovoril po
            slovensky, keby vedel, a ten je s celou dušou zaujatý za vec študentstva. Konečne bych
            myslel, keby to dáko s kostolným riadom stať sa mohlo, že by bolo veľmi prospešno, keby
            sme tú papuľu neslanú — Schimku — trošička potľapkali!“ Tak môj Ďurko Záborský, Jesenský
            bol ovšem Maďar, ale chlapina, od päty po temeno samá statočnosť a môj osobný, dôverný
            priateľ, jediný z pravých Maďarov, ktorých som kedy znával. To znali aj iní, a preto i
            jeho spolu s iným — na ktorého meno sa už nepamätám — nie div, veď s koncom r. 1880
            minulo odtedy štyridsaťpäť rokov — vyslali ku mne.
„Hja, brat môj,“ odpoviem ja Ďurkovi, „veď keby tu šlo len o Schimku, bolo by ľahké
            rozhodnutie, ale pomysli, že Maďari demonštrujú pod chvíľou i proti Martínymu — ten vraj
            ktoréhosi honfíka
[
412
]
trstenicou vyobšíval — i proti Ševrlaymu — ten že ktoréhosi demonštranta in flagranti
[
413
]
prichytil a vyšticoval, — nuž a to by sme Slováci predsa nemali dovoliť, aby
            najlepším priateľom národa nášho dáka nečesť stala sa!“
Záborský nemyslel, že by rečeným profesorom niečo nepríjemného stať sa malo; ide len
            o to, aby ten filisterský senát bol zrušený, profesorom aby bola navrátená právomocnosť
            nad študentmi a profesori sami aby dostali napomenutie, žeby humánnejšie so študentmi
            nakladali, im netykali a mien neslušných nedávali. „Nuž a,“ dodával na koniec, „tak
            nazdávam sa, že tu nič nerobia Maďari pre seba, aby spolu nerobili i pre nás. Lebo, „ad
            animam“, keby mne či ten filister daktorý, či Schimko, či kto na svete iný „brutum“
            povedal, ja bych mu také zaucho vylepil —“
„Ale, prosím ťa,“ vetím ja na to, „postav sa do položenia profesora a nechaj pred
            sebou stáť tú papuču N. N., ktorého židia dnes zajtra na kriminál povlečú, a musel bys’
            jeho frflaniny počúvať, čo by si tu urobil?“
Záborský sa usmial a dodal:
„Tí lumpáci nemôžu byť stotožňovaní s pohnutím študentstva, ktorého žiadosti sú
            spravodlivé! Tí vyfrknú zo škôl naisto, keď sa im dokáže, že nie sú oni žiadni
            Tormášovci atď.“
Môj Ďurko bol celý získaný veci študentstva spojeného. My sa rozišli a ja celý deň
            rozmýšľal a len rozmýšľal, o radu k Štúrovi však som predsa nešiel. I bez Štúra vrhol
            som sa na cestu vlastnú.
V ten deň večer prišiel skutočne Jesenský i s jedným kamarátom ku mne a pýtal sa
            menom študentstva spojeného, že keďže neprichodím do ich zhromaždenia, oni ani nevedia,
            či môžu rátať na mňa, že ma teda prosia, abych sa pred nimi osvedčil, či pristupujem k
            nim a či chcem podporovať študentstvo i podpisom pod žiadosti známe i činným byť pri
            akcii proti tyranskému senátu?
Keby mi boli poslali daktorého z maďarónov s otázkami týmito, pochybujem o tom, že
            bych bol prisvedčil k nim, tak mi vo vnútornostiach čosi vrelo a len-len že nevybúšilo v
            opozíciu, ale bol to, ako som pripomenul, môj veľmi dobrý priateľ Jesenský, ktorý vždy
            choval sa nielen ku mne ako svojmu priateľovi, ale vôbec k veci slovenskej úctivo a
            láskavo a ktorý mimoriadne dojímavo vedel hovoriť pri humore živom a opravdove
            študentskom v najkrajšom slova smysle. Ja pristal k lige študentstva s celou energiou.
Oni uspokojení odišli. Ja odtedy chodieval s nimi a nachádzal sa s rovesníkmi a
            rovnomyseľníkmi svojimi v tábore nesvojskom. Disciplína naša národná rozviazala sa
            konečne a my vynechávali prednášky, chodili po kaviarňach a len rotili sa a buntovali,
            chystajúc sa k útoku formálnemu na senát. Nešťastný Schimko trpel veľa i od nás i od
            Maďarov. Študentstvo bolo ako jeden muž. Breznyikova ambícia vidieť Štúra osamelého bola
            na chvíľu víťazkyňou.
Senát zasadal často. Vyšetrovania proti Kuszmovi Chrenkovi a podobným diali sa. Títo
            súrili akciu. Nevedeli sme dňa a hodiny, v ktorej vyzvaní budeme k dostaveniu sa, len
            heslo bolo dané najbližšieho zasadnutia senátu k zhromaždeniu sa v blízkosti lýcea.
            Nastal deň akcie. Na šiestu hodinu večernú zvolaný bol mešťanostom Kettnerom,
[
414
]
ktorý býval pravidelne i inšpektorom cirkvi evanjelickej bratislavskej a
            predsedom senátu školského, senát školský do bibliotéky lyceálnej.
[
415
]
O tom mal zprávu Breznyik istú. Okolo piatej hemžilo sa už študentstvo po
            okolných tu krčmách, tu však a hlavne po hospodách študentských, v blízkosti lýcea
            ležiacich. Plán bol tento: na dané znamenie vyhrčia sa študenti z bytov svojich a zídu
            sa pod lýceom, kde prevezme vedenie Breznyik a na čele ich požiada senát o pripustenie
            študentstva do zasadnutia, v prípade potreby vynúti sa i silou prístup taký. Po dobrom
            lebo po zlom musí byť zadosť urobeno študentstvu. Voči senátu zrobí sa krik o
            spravodlivosť a slobodu a v kriku tom, keď nebude sa vedieť nič určitého vyrozumieť,
            budú akiste vyzvaní študenti, aby si vyvolili rečníka; tu naloženo bolo volať meno
            Maróthy a iných, len po chvíli nech sa ozvú i hlasy za Breznyika, volanie mien iných
            nech pomaly ustáva, až konečne všetci majú volať len Breznyik. Breznyik bol však už
            hodne predtým náležite pripravený k filipike ostrej
[
416
]
proti senátu i proti tým profesorom, ktorí domnele previnili sa proti
            študentstvu. A podivne, ako bolo narafičené, tak sa všetko exekutovalo, pravda, že v
            sprievode i takých vecí, ktoré v programe nestáli.
Bol tmavý decembrový deň. Bibliotéka jasala sa svetlami a otcovia cirkevní a školskí
            sedeli v rade, pojednávajúc, čo robiť voči študentským nepokojom a tej celkovitej
            rozpútanosti veci školskej. Študentstvo málo po pol siedmej hodine vyrojilo sa zo
            svojich skrýš, chasa z mokrej štvrti ovšem rozgurážená zrovna z krčiem privalila sa a
            príduc ku schodom, posmeľovala sa s „fel“
[
417
]
hore schodmi, totiž ku bibliotéke. „Fel, fel,“ znelo temno medzi hrnúcimi sa
            po oboch stranách schodov
[
418
]
nahor, na ambity a chodby ku triedam. Miestnosť, pred bibliotékou dosť
            priestranná, bola vo chvíli nabitá študentstvom. Zaplnili sa i ambity a chodby k triedam
            vedúce, i schody po oboch stranách plné boli študentstvom. Na dverách dvojných, Plank a
            mešťanostov husár v plnej paráde, so šabľou vchod do bibliotéky otvárajúcich, stáli
            strážou pedel a taršuľou, visiacou mu po päty. Plank, vidiac, čo sa ide robiť, vrzgnul
            do bibliotéky a zaprúc z vnútra oboje dverí, úzkostlivo kričal: „Catervatim veniunt studiosi!“
[
419
]
Husára chudáka i so šabľou a taršuľou zbugsirovali študenti medzi sebou
            dole. Tu začalo sa trieskanie oblokov a neskončený rev: „Justitiam, libertatem!“
[
420
]
Tak volali jedni, iní hulákali: „Be, be!“ (dnu).
Zrazu otvorí sa oboje dverí a vyjde so sviecňom dvojramenným Ševrlay; mladí cúvajú,
            starší z úzadia ich k predu tískajú. Nastalo okamženie váhania. Ševrlay vytiskol zväčša
            študentstvo z ambitu pred bibliotékou, napomínajúc ich, aby sa rozišli a vrátil sa do
            senátu. Krátka prestávka, ktorú užili študenti k novému rozohneniu sa. Senát vyslal
            druhého populárneho profesora Greguša, ktorý, práve ako nový útok strojil sa na dvere a
            revot „bé-bé!“ ozývať sa začal, vystúpil so sviecňami v ruke a tiskol nazad študentov,
            ostrým okom ich merajúc a prísno sa spytujúc: „Quid ergo vultis?“
[
421
]
„Justitiam, humanitatem, libertatem!“
[
422
]
revalo sa zo zadných vrstiev v odvetu; z chodieb nový revot „bé-bé!“ a z
            odlivu, Gregušom spôsobeného, znáhla stal sa príliv, ktorý konečne i Greguša vyjednávať
            chtiaceho spláchol dnu do bibliotéky, za ktorým dovalili sa masy študentstva do senátu.
            Čiapky na hlavách, palice v rukách a revot neskončený otriasol vzduch i múry lýcea.
            „Justitiam volumus! Pereat Schimko! Pereant philistiim! Pereat senatus philistiim!“
[
423
]
Taký lom, vresk, výkriky také išli k ustrašeným, ustrnutým otcom
            cirkevno-školským.
Plank tiskol sa až k predsedníckemu stolcu, bojazlivo hľadiac na študentstvo
            rozsápané, keď tu spomenutý Jesenský pristúpi k nemu a rečie: „Ergo dominatio vestra
            spectat ad senatum?“
[
424
]
A tu, chytiac ho za golier, smyšil chlapa ku dverám, kde čakali naňho iní a
            pojmúc ho medzi seba, merali mu päsťami a palicami, čo sa naňho vmestiť mohlo, napokon
            šmarili ho dolu schodmi, takže celý dokrvavený zhrbolcoval pod bránu, kde u starého
            lyceálneho domovníka Sauerackera našiel oddych a umyvák s vodou, aby si rany vypláknuť a
            krv z nosa tečúcu umyť mohol.
V dvorane bibliotéky začali už nenazdajky i svetlá miznúť; zdalo sa, že namierené
            mali najväčší kolompoši pozhasínať svetlá a zrovna lomiť milý senát. Ševrlay zbadal vec
            a sám, nemajúc komu poručiť, rozmnožoval svetlá, zapaľujúc sviece vo svietnikoch. Keď sa
            lomoz utíšil, preriekol Kettner trasúcim sa hlasom: „Quid ergo volunt, Domini Studiosi?“
[
425
]
„Ergo jam non amplius bruta?“
[
426
]
posmešno vpadol do toho hlas zo strany študentstva. Greguš vyzval
            študentstvo, aby si jedného rečníka zvolili, ktorého chce senát vypočuť. A tu nastala
            umluvená komédia s hlasováním; volano Maróthy, Seberíny, Breznyik a ešte zopár mien, až
            konečne všetci kričali: „Breznyik, Breznyik!“
Breznyik pristúpil k samému zelenému stolu a držal dobre memorizovanú latinskú reč,
            opravdovú filipiku proti senátu i dajedným profesorom, pretrhovanú výkrikmi pochvaly
            študentstva. „Sumus vobis brutta? Utinam bruti!“
[
427
]
Frázička táto stala sa bežnou v ústach nielen študentstva, ale i obecenstva.
            Hodno by bolo reč túto mať. Bola iste epochálna. Senát stál voči takémuto registru
            hriechov, na hlavy ich hodeným, bez obrany. Koniec reči vychodil na formulovanie
            žiadostí študentských, vzťahujúcich sa k odstráneniu zo senátu filistrov, nepovolaných a
            neuspôsobených ku spravovaniu študentstva, k navráteniu autority súdobnej profesorom, a
            konečne šňupka daná i profesorom so žiadosťou, aby študentom netykali a vôbec zachádzali
            s nimi humánne.
Senát ovšem nemohol inšie odpovedať, ako že nemôže rozhodovať o sebe samom a ani
            teraz rokovať so študentami o otázkach preložených: ale odkázaní boli páni študenti na
            rekurz akýsi, nepovedano aký, kam zadať sa majúci, a pracovano len k tomu, aby sa páni
            senátori dostať mohli von z klepca. Breznyik a consortes
[
428
]
nevedeli rady a skončila sa celá história tak, že sa školy vyššie neotvoria
            driev, než otázka celá náležite riešená bude. Tu začnú sa hlasy ozývať; „Kde je
            Schimko?“ Schimku nebolo vídať, bárs isté bolo, že do senátu išiel; či sa v tej
            trme-vrme zavčasu vykradol, či, ako iní chceli za isté mať, pod stôl vliezol a maličkou,
            hrbatou svojou postavou ľahký úkryt za čalúnom zo stola visiacim a temer po zem
            siahajúcim našiel, nevedomo.
Pán mešťanosta Kettner, tučný, nízkej postavy, dobre chovaný muž, rozpustil dakoľko
            slovami senát a podajúc ruku Breznyikovi, naložil mu rekurz i s petíciou študentstva
            vyhotoviť a jemu oddať čo najskoršie, s poklonami na všetky strany poberal sa ku svojej
            ekvipáži, stojacej pred bránou lýcea. Husár naradovaný, že vidí pána svojho celého,
            otvára dvierka a pomáha mu do koča, sám ale hbite vyskočí na zadnú dosku koča a káže
            kočišovi hnať. Tá planšia cháska „revolúcie“ obchádzala podozrivo koč, a ako sa pohnul,
            vytĺkla okná a lampáše na povoze a milému husárovi palicami dotĺkla taršuľu. Koč zmizol
            vo Veternej ulici
[
429
]
(Windgasse) a rozpustilí haraburdáci s „Tetű mnászik a bundámon, mégis bunda
            a bunda“
[
430
]
tiahli do krčmy, nedbajúc o ďalšie rokovanie tam hore v bibliotéke.
Starý profesor Grosz sa triasol strachom a prosil študentov bližších o doprevadenie
            ho domov; Maróthy s daktorými ešte uistili ho, že sa mu nič nesmie stať, a skutočne
            vezmúc ho pod paže, viedli starčeka až do jeho príbytku na konci Panenskej ulice. Chudák
            Grosz žaloval sa nám na tyranizmus a nespôsobnosť pedagogickú toho senátu. Tak sa
            porozchodili všetci. Ševrlay sám si musel pozamykať dvere, pedela nebolo k dostaniu, iba
            starý Saueracker svietil pánu profesorovi, keď v kepeni zavinutý kráčal dolu schodmi.
Škola rozpustená, alumneum v prvé dni zavreté, potom ale otvorené; študentstvo; sa
            rotilo okolo Breznyika, ktorý viedol celú záležitosť, nemálo si zakladajúc na svoju
            významnosť! V komersoch bol dohora dvíhaný a na pleciach nosený. Slovenskej mládeži
            bývalá disciplína obledla a už i medzi nás vtrhla hra na karty, áno, i hra hazardná v
            kaviarňach. „Mégis bunda a bunda,“ hnusná táto pieseň išla i cez naše rty. Knihy ležali
            po kútoch v prachu. Tak to bolo bez Štúra! Slovenský študent tohoveký bez Štúra bol
            ľahké, haraburdácke zbožie. A bez ducha Štúrovho je i teraz tým.
Vtom ako deus ex machina
[
431
]
zjavil sa v Bratislave akýsi septemvir Szirmay,
[
432
]
ktorý náhodou bol spolu i hodnostárom akýmsi cirkevným — Štúr ho menuje
            miestoinšpektorom generálnym, akej ale hodnosti nebývalo — a vládny dôverník, poverený s
            vyšetrovaním zvláštnym oproti Gregušovi, ktorý, ešte v Prešove súc,
[
433
]
bol čosi pohovoril, čo nepáčilo sa panstvám vtedajším. Zmýšľano o odstránení
            jeho z profesúry, k čomu pravda neprišlo, bár by to i nejeden z jeho kolegov bol si
            prial. Nuž tu „domini studiosi“ lapili sa britvy, podhodenej im náhodou, a obrátili sa
            so svojou prosbou o ratu na Szirmayho, nádejúc sa, že im tento deus-štok ex machina
[
434
]
filistrov i Schimku kompeskuje
[
435
]
i amnestiu pre haraburdákov, okná a lampáše vytĺkavších vyprostredkuje, i
            senát reorganizuje, i Pán Boh sám vie, čo ešte Breznyikovi a jeho kompánii do lona
            nasype. Tu teda všetko študentstvo okolo Breznyika a Maróthyho — ktorý bol iba piatym
            kolesom u voza — zrotilo sa a facta, dáta, krivdy, urážky — pravé i zaslúžené —
            spisovalo, prepisovalo, podpisovalo a všetky tieto aktá Szirmaymu kroz deputáciu oddalo,
            oddajúc sa potom zase bezstarostnému bújaniu, kolompošstvu a haraburdeniu. Bývali spolu
            iba v alumneu a konvikte a po grupách v krčmách.
Szirmay, majúc všetko v kapse, nie že by bol sprostredkoval seniorálny a
            dištriktuálny konvent ad hoc
[
436
]
a oddal vec patričnej cirkevnej vrchnosti, ale zoberúc akty pobral sa s nimi
            do Viedne, aby tam z udalosti tejto spravil si šteblíky k povýšeniu, vyznačeniu a odmene
            dákej, že skrotil mladé levíča „rebélie“, ako to vôbec zvykli zmaďarčení aristokrati
            robiť. Cirkev a škola sú im iba kliešte, ktorými si z pahreby ohňa vyťahujú upečené
            zemiaky!
A Szirmaymu skutočne podarila sa jeho intriga vo Viedni, lebo skoro vrátil sa
            stadiaľ, pretvorený už na plnomocného kráľovského komisára nielen k vyšetreniu tejto
            extravagancie študentskej, ale i k potrestaniu vinných a v prípade potreby k
            rekvirovaniu i vojska k potlačeniu Breznyika a jeho kohorty.
[
437
]
Vyše týždňa sa vyšetrovalo a napokon zasadol pán septemvir k súdu.
Podelili si celú túto študentskú akciu na štyri triedy; do prvej vradil chásku
            chrenkovskú, ktorá prehrešila sa zločinmi a výstupkami najsurovejšími, a tá bola
            vyhodená nielen z lýcea, ale i zo všetkých škôl, takže nesmeli byť prijatí do žiadnej
            tuzemskej školy. Ale, tuším, celá táto prísnosť bola len k tomu, aby háveď táto právom
            čo skôr zutekať mohla z Bratislavy, kde židia vo „Versatzamte“
[
438
]
konečne presvedčili sa, že Chrenko-Kuszmovci boli tí grófi a baróni, ktorí u
            nich zastavovali falšované lístky záloženské. Lebo pozdejšie — pravda, pod inými menami
            — vystúpili už ako diplomovaní mužovia, museli teda dokončiť štúdiá! Aspoň jeden čas
            Chrenek Gyuri advokátčil, kým zase o diplom neprišiel; meno zmizlo z prkien histórie.
            „De mortuis“ teda „aut bene, aut nihil!“
[
439
]
Časom snáď annales
[
440
]
légie pána Jekelfalussyho
[
441
]
posvietia na cesty a chodníky Chrenek Gyuriho! Počet týchto prvotriednych
            vystupoval nevysoko, bolo ich sedem.
Do druhej triedy vradení boli poprední vodcovia celého tohoto študentského „putschu“,
            a tí boli odsúdení ku štrnásťdennému väzeniu na stoličnom dome, ktorý k tomu cieľu
            rekvirovaný bol od septemvira a plnomocného kráľovského komisára Szirmayho; medzi tými,
            rozumie sa samo sebou, bol Breznyik a Maróthy; iní, „dii minorum gentium“,
[
442
]
vysedeli si tamže po tri a sedem dní.
Do tretej triedy vradili ešte menších „forradalmi bajnokov“
[
443
]
a tých zavreli v jednej triede lýcea na dvadsaťštyri hodín; medzi týmito bol
            som i ja a bolo nás pár Slovákov. Pamätám sa po štyridsiatich piatich rokoch na Miška Križana
[
444
]
a pár Maďarov, pamätám sa na Nagya,
[
445
]
z ktorého pozdejšie stal sa slovutný spisovateľ maďarský. „Gaudium est
            miseris socios habuisse malorum,“
[
446
]
hovoril starý básnik, a my mladí haraburdáci i proti zákazu, že nesmieme byť
            veselí, boli sme za celých tých dvadsaťštyri hodín v príme
[
447
]
až veľmi, veľmi veselí. Po laviciach sme si kabáty ustlali, a noc, ktorá
            zbyla nám po zábavách, sme ľahko prespali, Plank nám sám dodal „bursle“
[
448
]
a kamaráti nás opatrili pivom a vínom. Karty boli magyarosan
[
449
]
medzi nami. Všetci ostatní študenti vradení boli do poslednej triedy, ktorí
            spolu s nami museli podpísať ortieľ, poďakovať a apeláty zrieknuť sa a pokorne prijať —
            bez reptania — kľuku v mravoch na jeden semester!
Celý akt nasledovne odohral sa: Všetko študentstvo bolo zídené v bibliotéke, ako za
            oného pošmúrneho decembrového dňa, všetkých obživovali najpestrejšie nádeje, ba keď sme
            sa takto sčítali a na svojom čele videli stáť mocného Breznyika, čakali sme zase dáku
            „filipiku“ od neho, a dlane svrbeli všetkých, ktorí oduševnení boli v komersooh za neho.
            Ale monsieur
[
450
]
Breznyik tak pokorne počúval svoj výrok ako ostatní. Hej, ale ako sme sa
            potešili zase, keď idúc Veternou a Školskou ulicou,
[
451
]
stretali sme dôstojníkov vojenských, ktorí prechodili sa kolo lýcea, čakajúc
            na znamenie, za ktorým mali v čele svojich vojakov uderiť na túto rebéliu študentskú. Tu
            zas našli sme, že múdro urobil vodca náš, keď nás „filipikou“ nádejnou nezaplietol do
            boja, už nie viac so Schimkom a senátom filistrov, ale s bodákmi a šabľami udatných
            synov Marsa.
[
452
]
Vojsko stálo pred kapucínmi
[
453
]
a jedny kompánie ubytované boli po domoch a — v hotovosti! Jeden vtipný
            dôstojník, badajúc, že je po všetkom, keď videl hromádky študentov s ovesenými nosmi
            ťahať na všetky strany ulicami, oslovil ten hlúčok pokorný, v ktorom i ja sa nachodil:
            „No, ist’s schon aus?“ „Jo, könn’s schon gehn ins Kaffeehaus!“
[
454
]
tým istým nosovým tónom mu odvetil jeden z nás v prešporskom žargóne, čo
            stred nás nesmierny smiech spôsobilo. My posmešne poohliadali sa na dôstojníka, ktorý
            zastavil sa a hľadel po nás, a — tak sa nám zdalo — ako by bol mal chuť na ten náš vtip
            vyvolať z domov celú kompániu; ale my so smiechom vošli ku Schmiedhausovi
[
455
]
na pár „buršlí“ k potešeniu sa nad smutne skončivšou sa aférou — bez Štúra.
„Chvalabohu, že je už po tom, a chvalabohu, že z našich neubudol nám žiaden,“ riekol
            Štúr pri prvom zídení sa s nami. Ináč nikdy nevytýkal nám toto zablúdenie, len znenáhla
            priťahoval uzdu. Kým všetci vysedeli sme svoje pokuty, nebolo prednášok. Poslední boli
            Breznyik a Maróthy, ktorých sme ešte, tak akosi hanblivo, v triumfe povozili mestom na
            saniach pri východe ich z väzenia. Stoliční páni sympatizovali so študentmi
            haraburdáckymi, preto ani nerobili prekážky tejto demonštrácii. Tak skončili sa tieto
            extravagancie „bez Štúra“, ako „bez Štúra“ začaté boli. Skončilo sa tým však i
            pajtášstvo maďarsko-slovenské. Jedni síce hútať počali o vysťahovaní sa, ale kúzlo naše,
            slovenská spoločnosť v čele so Štúrom, mocnejšie bolo než buršikózne sny daktorých. My
            vrátili sa do koľají starých a do krážov Štúrových, ostatní pokračovali v demonštráciách
            potutmých a v horlivosti haraburdáckeho maďarónstva celý rok.
Ľudovít náš v svojej citlivej, večne zmietanej duši vystál veľa múk, o ktorých
            dozvedám sa s úplnou istotou iba teraz po štyridsiatich piatich rokoch, keď už dávno
            prestalo tlkotať srdce jeho mládežmilovné. Z veľa jeho listov, ktoré stoja mi k službe,
            dva lejú svetlo štúrovské na tieto pohyby bezštúrovské. Nebude teda od miesta, ani
            nezajímavé pre terajšie pokolenie, keď nimi zakončím túto kapitolu.
Prvý je zo dňa 10. januára 1836 na Daniela Slobodu, vtedajšieho kaplána myjavského
            písaný, druhý zo dňa 3. marca 1837 na Ctiboba Cochiusa daný. Tamten bol písaný pod
            bezprostredným vtiskom vyšetrovania szirmayovského, tento pod následkami oného otrasu, o
            rok pozdejšie zjavivšími sa. Ten prvý zneje:
„V Prešporku, 1836 dne 10. ledna.
Bratrovi Slobodovi pozdravení!
Odesílám Ti druhý svazek „Starožitností Slovanských“, a síce: pro Tě a Dv. p. Koleniho.
[
456
]
Odpusť, bratře, že sem se něco opozdil; jelikož tehdy přišlá příležitost mi
            je tu nechala, a dále nastauplé bauře přenáramné na našem lyceum mě z prostředku prácí
            mých vytrhly. Nebudu já Tobě ty opisovati, jen to přiložím, že školy již výše půl
            druhého týdne zavřeny jsau a teď komisár královský věc tuto vyšetřuje. Nevím co z toho
            půjde: smutné jest u nás všecko. Slyšeti, že nezadlauho dojdau rozkazy od Consilium,
[
457
]
kterými se mají všecky zdejší společnosti, i také naše slovenská? konečně zrušiti:
[
458
]
tam záře Slovenska! kdo nám ji vzkřísí více? Bratře! hyne nám i poslední
            naděje k vyváznutí. Proto ale dělejme, seč budeme, aspoň k nějakému potěšení a naději
            nějaké retování potomstva.
Prosím, pošlite mi čím skůr peníze na svazek 3-tí (t. j. Starožitností Šafárikových).
            P. Černáka napomeň,
[
459
]
by peníze neodkladně zaslal, jelikož takovýmto počínáním hyne náš úvěrek
            predplacení.
Mám z jiných krajin Slovenska přemnoho potěšitelných zpráv, ale teď v nepokojích
            těchto nejsem s to je vypočítati. S Bohem! Tvůj Ludevít v. r.“
Druhý list zneje:
„V Prešporku, 1837 dne 3. března.
Předrahý Ctibohu!
Obadva Tvé listy, i onen poštau, i tento příležitostí poslaný, sem přijal: budiž Tobě
            díka za ně. Věřím, bratře! že mrzíš se a mrzeti musíš nad tak dlauhým mlčením naším:
            ale, bohmě! není jsem toho příčina. Já, bratře, nevím co prvé do rukau vzíti, tak jsem
            prácemi zavalen, a mimo všecky mé práce za příčinou nemoce p. Šroera
[
460
]
doplňuji i jeho místo. Odpusť tedy, že Tobě ne hned odpovídal sem, čekaje,
            ažby mi něco málo času pozbylo.
O bauřeoh na našem lyceum byvších již známost máte, a myslím, že Ti je náš Janko z Bystěrce
[
461
]
zevrubně popsal, já se jen na něco, maje o jiných jednati, obmezím. Senát
            školský zle nakládal se žáky, pod senatem však rozuměj ne jen učitele, ale mnohé měšťany
            a kněze. Žáci nakládáním tímto pobauření stropili bauřku jednau na večer, kdy senat v
            knihovně školní shromážděn byl a jej tam přepadli. Strach a hrůza přepadati senát, ana
            žáci jim na včasně se vykradli a dobře že Šimko do senatu nebyl přišel, nebo, jak jiní
            říkají, pod stolem ukryt byl: zajisté by přenáramná porážka místo byla měla, onť totiž
            za prvního původce všech těchto nepokojů se považovati musí. Hnedky na to přišel sem
            Sirmay, m. všeobecný dozorca cirkví našich, tehdy jato poručník královský v ohledu pře
            Gregušovy, který neyprve sice stolice učitelské zbaven, potom ale na přímluvu jiných na
            své místo zase dosazen byl. Tomuto žáci podali prosebný list, který však s tím do Vídně
            odešel a odtud co královský vyšetřovatel se navrátil. Vyšetřování trvalo za týden, nač
            úsudek čten byl. Někteří jsou do žaláře na 3, 7, 14 dnů dáni, mezi nimiž Brezník a
            Marothy, jiní vypadli z konviktu,
[
462
]
jiní jsau vyhozeni, díka Bohu, že ani jeden z našich lidí — jiní dostali
            kluku z mravů atd. Tak se toto ukončilo. Byv Sirmay na vyšetřování, oznámil, že
            nezadlauho od král. Tabule
[
463
]
dojdau rozkazy, nimiž se společnosti mladíků na všeckých školách zapovědí,
            však buď Bohu chvála, z tohoto nic k uskutečnění nepřišlo a sotvy i přijde. My strachem
            velikým o toto naplnění, rokovali sme co den o ukončení dobrém věcí našich, však
            naposledy ujistili nás učitelé, že přišelliby takovýto rozkaz, on jen na jméno
            potahovati se bude. Jméno tedy „společnost“ musiloby se na jiné proměniti. My nyní, jak
            před tím zasednutí řádně držíme, činnosti pak v naší společnosti přibývá. — Zákaz
            společnosti mohli bychom děkovati neprozřetelnosti maďarské, kteří již po dvakráte na
            svém svátku (býval to tak řečený „Örömünnep“,
[
464
]
ktorý maďarská spoločnosť vždy na konci roku slávievala, a ku ktorému v
            bibliotéke odbývanému celá Bratislava pomaďarónčená, pozývaná bývala a demonštratívne
            všetkým nezmyslom haraburdáckym tlieskala a éljenovala) chvastavě, svobodně rečnili. —
            Vidauce mezi tím údové naši, že se jest co o společnost obávati, pobadali právě se tehdy
            shromáždivšímu církevnímu tohoto Okolí shromaždění
[
465
]
prosebný list, v němž žádali, anebo, aby se nový professor řeči a literatury
            slovenské na lyceum zdejším vyvolil, anebo, aby tomuto nějaký náměstník se zřídil. Po
            dlauhém rokování se uzavřelo, — nač na mne los padl, a již teď tedy řádný náměstník jsem
            zdejšího slovenského professoratu. Přednáším dvakráte mluvnici, jedenkráte přes týden
            dějepis, o několik pak dnů polskau, jak u větších tak u menších, dokonaje českau,
            započnu. Zkaušku z mluvnice i s většími v přítomnosti professoratu držeti budu.
            Pracujeme na „Citech vděčnosti“, které ještě toho roku vyjíti mají. Než cítíme se
            nedostatečnými ku vyvedení celého dílka: proč žádáme Tě, pěvče Ctibohu, bys k nám
            některé práce a sice: na Kollára, Jungmanna, Maciejovského
[
466
]
vypracoval a čím skůr odeslal. Slyšel sem, že, jakovési pojednání chystáš o
            napravení řeči písemné: prosím Tě, ponechaj ještě toho, věř mi, to se nedá razem! Vidíš
            pak, co Kollár vykonal? Češi již sami ustupují a ustupovati budau. — Že Kollár dostal medailii
[
467
]
od cis. ruské Akademie, již víš, že ale Puškin zemřel,
[
468
]
sotvy Tobě známo bude. V Chorvatsku, v Záhřebě, povstala společnost,
            záležející ze 100 údů, samých kleriků, na jejichž žádost my jim teď zákony naše i
            „Plody“ odesíláme. My též čítáme Illyrské Noviny
[
469
]
i Danicu, Květy
[
470
]
české, Pražské Noviny
[
471
]
i Včelu, která nic není hodna: všecko po počte dostáváme. S Bohem. Piš čím
            skůr Tvému Ludevítu.
Dodatek: „Krásné si mi ovšem noviny oznámil, obzvláště ale vítané nám bylo, že Okolí
            Jozeffyho (rozuměj distrikt potisský) tak mužně se proti úsilím tyranských Maďaromanů
            zadrželo. Budeme jim za to poděkovací listy psáti.
Že Maďaři tajné časopisy o zmaďaření Slováků jednající mají, o tom sem nevěděl. O
            jiných takovýchto kolujecích spisech znám.
[
472
]
Obdržev tuto zprávu od Tebe, i hned sem na mnohé strany psal, aby po nich
            pátrali.
Jesenský,
[
473
]
učitel v Pešti, Slovan přehorlivý, mi psal list, v němž mi oznamuje, že on
            almanach na r. 1838 vydávati bude. Žádá mě, abych Tě jménem jeho o nějaké práce pro
            ročník tento snažně prosil, což tedy tu hle konám. Učiň, pěvče náš, Ctibohu, co můžeš a
            odešli mu práce, zvláště usiluj se mu něco v prostomluvě poslati. On chtěl almanachu
            svému „Mína“ přezděti,
[
474
]
my však s jménem tímto všickni velice sme nespokojeni a jemu jen pod tou
            výminkou práce slíbili, jestliže jiný název si vyvolí. I Ty, myslím, v tom rovně s námi
            smýšleti budeš. Hleď mu list psáti. — Buduli nějaké vychovatelství dostati moci, ovšem
            že se o Tebe postarám. Dobře, že se chceš učiti anglicky. Mluvnici Zerfyho si kup, avšak
            z té samé anglicky se nenaučíš, nýbrž prikup si k ní Bölla
[
475
]
(2 zl. 50 kr. stř.), dle nichž cíle svého dosáhneš. Uč se zvláště i
            francouzštině, a tu Tobě poraučím Vogdberga,
[
476
]
neb Machat.
[
477
]
— Frndák jest v Trenčíně. Zvědavý jest o Vás něco slyšeti. Já mu již psal;
            proč mu Vy nepíšete? Co dělá Krnúch? Pozdrav ho! Ani Ty, ani On nám nic nezdělujete.
            Slyšeli sme, že v dobrém duchu vychovává své žáky. Bůh ho živ.“
Oba listy Štúrove dávajú bohaté objasnenie mojich zpráv o jeho vtedajšej činnosti a o
            tom jeho zraku orličom, ktorým prenikal všetko a badal i najmenšie.
V.
Štúrovi bolo srdečne ľúto mládeže slovenskej, ona bola jeho vyžiadanou milenkou,
            objímal ju tklivou, najútlejšou láskou, a bolelo ho všetko, čo neprajne dotklo sa jej.
            Ako matka nemocné dieťa, keď už ozdravieva, tak útlo, s toľkou nehou priazne a ľúbosti
            vinul sa k mládeži a viedol ju opatrne naozaj rukou veštca proroka! Po onom otrasení,
            ktoré podstúpilo študentstvo slovenské, nastúpilo kajúcne obrátenie sa ku
            opravdovejšiemu ponímaniu života a úloh mladosti. Štúr, ako som už pripomenul, slovami
            nevytýkal žiadnemu toho sna márneho, toho blúznenia slobodniackeho, toho študentského
            lovenia slávy liberalizmu, o toľko ale prísnejšie stiahol uzdu vládnutia nad živlami:
            týmito, morálnymi výletmi do pestrej, širokej ríše dejín. Prísna kritika zasadla za stôl
            spoločných úvah a besied. Farbami živými líčieval výjavy z poľskej histórie, kde tak
            elementárnymi údermi a porážkami sprevádzané bolo to poľské „nepozwalam“;
[
478
]
hrôzou naplňovali mladistvé duše vyobrazovania udalostí žalostných pre celý
            národ, v príčine nešťastnej „osvety“
[
479
]
černohorskej vzniknuvšie a celé najprednejšie čeľade kmeňa tohoto
            bohatiersköho žiaľom naplnivšie; s ohnusením pravým rozprával Štúr o svojvoľníkoch srbských,
[
480
]
ktorí zo svojvôle vraždili druh druha, vraždu nesúc neskrotiteľnou svojvôľou
            až ku trónu slobodohájnemu. Všetky tieto nectnoty slovanské spôsobovali nekonečné
            krvipreliatie, hatili národ v pobehu jeho k dokonalosti, obecné záležitosti jeho
            otriasali byt spoločný jeho ohrozujúc a kmene naše jeden po druhom najväčším
            nebezpečenstvám, ba osudným pádom vystavujúc.
Ľudovít ukazoval menovite na to, že terajší synovia Slovenska sú len zbytky a zvleky
            dakedajšieho bytu národa nášho, a že ich tak málo jesto, keď menom tým „synov Slovenska“
            sotva pomenovať slušno každého, ktorého mať slovenská rodila; ostatky tieto národa
            niekdy slávneho teda, že majú inakšie úlohy k vyvedeniu, než iných národov synovia. Títo
            že môžu — ak vôbec môžu i oni — skôr dovoliť si dáky ten luxus života, dáke tie
            výstupky, parády, to mĺkve prevádzanie pýchy, to rozhadzovanie sa bláznivé, a tú ihru
            akúsi na vojačkov a panáčkov; no synom pravým Slovenska, tým mladoňom, čo zavčas rána
            žitia svojho poznali biedu národa, vnikli do pásma jeho dejov a nechcú slúť bezdejnými
            číslami len pre štatistikov, ale činnými dejateľmi v budúcnosti, že sluší opravdovejšie
            chystať sa k bojom a otvŕdať proti zlobe a svereposti časov. Nám nič nezbudlo z časov
            minulých, hovorieval so slzami v jasných očiach, na čom by sme sa ohriať a duše zapáliť
            mohli, ako tu tá naša božská pieseň „Nitra, milá Nitra“ a tu tieto milé naše ústavy
            bratislavské. Vidíte, ako zo dňa na deň viacej odrodzuje sa šľachta národu nášmu, národ
            sám zaviazol hlboko do blata, cirkev, strážkyňa pokladov národa, zosvetačená ťahá na
            jarme sveta a nie že by národ pozdvihovala k Bohu, ktorá má vychovávať národu umných,
            veľkých synov, zdrevenela v mŕtvych formách a ani len nešípi úlohu svoju medzi živými,
            ba predznaky vznikajú na obzore, akoby sa nový systém strojil k vykoreneniu ešte i toho
            mála, čo tradíciou národnou predsa zachovalo sa z povedomia nášho národného. Len tá
            pieseň stará volá z hrobov tône zapadlej slávy a len v ústavoch rečených tlie iskierka
            pod popolom. Boh milostivý zachovaj nás pred pádom týchto ústavov. Tu je zložené semä
            horčičné budúcnosti krajšej,
[
481
]
tu vychovávajú sa mladí, hodní synovia Slovenska, ktorí prejmú a podujmú
            ďalšie diela v národe. Jesto síl a moci životných veľa v národe našom, ale tie musia byť
            zobudené a privedené k povedomiu povolania svojho v Slovanstve. To môžeme ale čakať iba
            po prísnych prípravách a opravdovosti plných štúdiách mládeže našej. Nuž veď podívajteže
            sa, hľaďteže na tie vycivené tváre maďarských študentov na lýceu, juristov na akadémii,
            jurátov a pisárov
[
482
]
kdejakých snemových, hulákajúcich nocou po uliciach, či bude z tých kedy mať
            národ maďarský radosti nejakej? Ale či bude, či nebude, to sa nás netýka, no týka sa nás
            desaťnásobne, aby sme neboli podobných vecí v mladosti našej žiadostiví, opičiac sa za
            krikľavou, prázdnou nadutosťou iných. Tak haranguiroval Štúr študentstvo slovenské ku
            prísnosti v štúdiách i mravoch, držiac im vždy na očiach cieľ vznešený, pripraviť sa ku
            pomoci národu zbedovanému. Keď tak teraz čítam po novinách tie haraburdácke,
            nihilistické články a básne, a najmä keď mi padne oko na nezrelý, ba prezretý a hnilý
            nihilizmus ruskej mládeže,
[
483
]
nuž nevdojak vykradne sa z hrudi mojej hlboký vzdych: Ó, Rossia veľká,
            mohutná, možná a spôsobná k dielu takému, aké stred protivenstva a odporov i biedy
            osobnej konal Štúr v mládeži slovenskej v rokoch tridsiatych a štyridsiatych, nuž či
            nevedela si ty vypraviť sto takých Štúrov ku svojej mládeži, vystrojac ich prostriedkami
            bohato k apoštolovaniu podobnému? To učiniť, a nebol by padol ten krvavý dážď kliatby na
            svätú Rus, aký padol z prekliateho nihilizmu! Ale ty si posielala, aspoň spala si, keď
            ti ich iní posielali k mládeži tvojej, spustlých, vypuchlých, znemravnených romantikov a
            liberalistov, ktorí ti otrávili veľkú, časť šľachty a mládeže! Na Rusi jesto ešte sto a
            dvesto a tristo Štúrov, do práce ich vyzvať na šľachetnej, zapálenej mládeži, a potupy
            večnej hodný nihilizmus zmizne na posledné zdrapy toho semitického liberalizmu.
Do toho času, do prvého totiž odchodu Štúrovho z Bratislavy, bola spoločnosť
            slovenská spoločnosťou gréckych hrdinov pod Trójou,
[
484
]
zviazaná dovedna svojím Agamemnonom; on vládal ako tento nad svojimi junákmi
            mocou svojej osobnej elektricity, on bol absolútnym ich kráľom, ale tak, že každý bol
            slobodný a nechaný dume svojej. Keď sa nahneval niektorý, odišiel, ale to nenarušilo
            celok tento slobodných individualít, ktorí odstúpivšieho smiechom sprevádzali; každý ale
            oľutoval svojvôľu slobodniacku, ba keď väčšina bola sa za ľstivým, rečnícky vyznačeným,
            úlisným Ulyssesom
[
485
]
na chvíľu obrátila, zaraz spamätajúc sa, navrátila sa, aby Agamemnona svojho
            nasledovala a lepšie, — bár vždy slobodná — slobodne poslúchala. Bez Štúra nemožno bolo
            bohatierčiť týmto grécko-slovanským mladoňom.
Štúrove idey, to nádobno mi prízvukovať voči terajšiemu čítajúcemu obecenstvu, boli
            celkom nové, v tej konkrétnosti a systematičnosti ešte nikdy predtým nehlásané; preto i
            kritika terajšia nemá k nim prístupu iného, ako kroz stanovisko vtedajšie, abych tak
            riekol, Štúrovými očami nádobno hľadieť na rozvoj tento duchovný. Budúcnosť, keď už nie
            prítomnosť, to ocení. Vtedy nebolo pravej rady u iného ako u Štúra, ačkoľvek on vždy s
            druhými radil sa. On nikdy nevystúpil s myšlienkou, aby driev nebol ju predostrel iným.
            Môžem povedať bez bázne pred dementovaním, že boli v tom veku i hlbší i učenejší a
            nadovšetko veľa ich bolo i slávnejších a skúsenejších géniov, než Ľudovít náš, ale
            originálnejšieho, slovanskejšieho Slovana, aspoň mojím vedomím, nestávalo nad neho.
No Štúr nemal tu byť večne. Ako jeho predchodcovia opustili jeden po druhom ústavy
            tieto, tak blížila sa doba, v ktorej nádobno bude i jemu opustiť „blahé sídlo uměn“,
            Bratislavu staroslávnu, mesto dunajské, i mládež, zakorenivšiu sa tu tak bujno. To cítil
            a bolestne cítil i sám Ľudovít, ale nadovšetko starostlivo uvažovali to iní, hlavne
            Boleslavín Vrchovský, Pravoslav Červenák atď. Preto spoločne pomýšľali na to, ako po
            jeho odchode zaporiadať veci, aby duch svieži a zápal tento horúci nevyhasol z týchto
            tvorieb ducha a stoletia na Slovensku nového. Tak zdalo sa, že so Štúrom odíde zápal a
            mládež rozpadne sa na strany, keď javilo sa v nej dosť samostatných a ctižiadostivých
            duchov. Boleslavín Vrchovský, talent organizátorský, a Pravoslav Červenák, sparťanskej
            rigoróznosti a ctnoty mladoni nedôverovi zápalu mládeže, na ktorý zase Ľudovít veľmi
            veľa držal. Zavčasu teda mala byť daná organizácia mládeži; ku boku Štúrovmu mal byť
            daný výbor, ktorý by v rukách držal štverne a bdel nad prísnym vykonávaním ustanovenia
            spoločného. Bázeň táto bola márna na ten vtedajší čas, mládež bola priveľmi oduševnená
            za mravné ciele národa, než aby sa bola dala strhnúť osobným záujmom ctižiadosti, najmä
            už po okúsení plodu zo stromu slobodniackej dezorganizácie. Straníctvo to obávané
            nastúpilo ovšem, ale značne pozdejšie, s ktorým i Ľudovít Štúr veľa mal do činenia a
            mnoho trpel v príčine tej.
[
486
]
Štúr neznal motívy iných k tomuto dielu novému pobádajúce, ale prijímal diela
            nekonečnou svojou láskou k národu vedený, účinne a horlive. Boleslavín Vrchovský stál v
            popredí tohoto nového podniku, jemu po boku pracoval chladnokrvný prísny, sparťansky
            Pravoslav Červenák; oni báli sa o Štúra i o mládež. O Štúra báli sa, aby neupadol do
            „absolutizmu“, ktorý z ruky jeho hotová bola mládež prijímať, o mládež báli sa, aby po
            odchode jeho neupadla do istého stupňa anarchie. Prísna teda povinnosť, organizácia,
            mala nahradiť Štúra, keď ho nebude, a kým bol, mala jeho miesto zaujímať! Toto boli
            motívy strany veľmi činnej, no Štúrovi výšku jeho závidivšej; tak aspoň vtisknul sa mne
            náhľad na veci tieto, ktorý už vtedy bral som prednejšiu účasť na živote slovenskej
            mládeže a prežil som všetkých i znával som dobre všetkých. U Vrchovského podozrievam
            motív ctižiadosti, o Červenákovi viem, že opravdove bál sa o mládež, ktorá často mala
            dosť na jedinej priazni Štúrovej a pod tej ochranou spúšťala zo zreteľa studenú, prísnu
            povinnosť a absolútne slúženie pravde. Bál sa, že po odchode Štúrovom bude všetko len
            takým dobrovoľníctvom pod Trójou, a rozpŕchne sa, keď nebude osobnosti na čele rovne ako
            Štúr elektricity plnej a sebou všetko naplňujúcej. Tento úprimne chcel zákon abstraktný
            dosadiť na miesto osnovy. To bol až do jeho smrti ideál Červenákov; a kým on bol pri
            ústave, skutočne nič nemalo ceny, iba prísne plnenie zákona. Môže sa riecť, že s
            odchodom Štúra poézia vyletela z ústavu, ale zaujala jej miesto tvrdá, sparťanská ctnota
            a práca pod nástupcom jeho Červenákom. Mladí génovia títo doplňovali sa.
Ľudovít, ako hovorím, ani zďaleka nešípiac, že novou tou organizáciou činí čiastka
            manéver proti nemu, pracoval usilovne k uvedeniu nového riadu, nových zákonov, tým
            ochotnejšie, čím viacej mocou tejto organizácie dostával ku boku pracovných síl a prácu
            videl podelenú medzi viacej činných duchov. Lež čujme ho samého o tejto záležitosti;
            píše istého spôsobu obežník na Ctiboha Zocha a Daniela Janovica
[
487
]
do Oravy zo dňa 16. októbra
[
488
]
1836, medzi iným:
„Společnost naše, začavší zasednutí svá dne 4. srpna,
[
489
]
pokračuje neunaveňě dále, jak za to mám, s velikým prospěchem. Právě nyní
            počituje 50 údů, kromě všech čestných, přispívajících, jejichž počet věru nemalý jest.
            Panuje v ní ten jistý pořádek, který koncem minulého roku, jenže se nyní „Výbor“ v
            pravidelnější formě projevil. Jest on totiž nyní zákonně zřízen, Přednostou potvrzen,
            pozůstává pak z 9-ti údů, 6-ti totiž, kteří se povinnostmi zaměstknávají a tří
            přísedících. Vykázán on má obstarávání všech vniterních rokování i zevníterních
            záležitostí Společnosti, které nyní velmi mnohé jsau, rokování a uzavření však svá, prve
            nežby nějakové platnosti dosáhla, v společnosti veždy pronese, kdež, uznána-li jsou od
            údů za hodná, se potvrzuji. Vede se i ve Výbořích zápis Tajemníky, kteréžto zápisy, když
            v společnosti od ustanovených neb raději vyvolených k tomu se podpíší, do „odkazů“ se
            promění, které Tajemník, vypsav je ze zápisu, těm, jichž se týkají, odešle. Ti, jenž
            „odkazy“ přijali, konají své jim odkázané povinnosti dle smyslu těchto, potom pak se z
            vykonaných osvědčiti musejí, konání pak jejich dle odkazu posuzovány bývají. Toto jest
            to nové zřízení „Výboru“. Návrhu tohoto dobrého původcem jest náš tu se bavící
            Boleslavín Vrchovský, který, co právník, jsa v těchto věcech sběhlý, nám jej předložil,
            my pak vidauce, že to k pořádku velikému vede, návrh sme uskutečnili.“ K tomu podává
            zprávy o činnosti svojej pri mládeži, ako v nižších triedach od piatej dolu, tak vo
            vyšších až po teológiu; k tomu o návštěvách slovutných mužov slovenských, poctivších
            ústav a spevokoly hlučné. Menovaní sú medzi hosťami spoločnosti: Václav Štulc
[
490
]
(„duše nejvřelejší, nejsvobodomyslnější, který k nám z Česka takové zprávy
            zvěstoval, o nichž sme se my ještě nenazdali“), Lichard,
[
491
]
Miloslav Hodža, Boleslavín Vrchovský — tento sa i teď tu baví — můj bratr (Karel),
[
492
]
Melna,
[
493
]
Brózik,
[
494
]
Vanko,
[
495
]
Hroš
[
496
]
a jiní. Bylo tu rokování, plesu! Teď očekáváme polského knížete
            Lubomirského, mladíka as 20-letého, Slovana vřelého. Z theologů šťávnických sem
            přišedších ani jeden nevstaupil do Společnosti, ba jak mi řeknuto, není možné těch lidí
            nakloniti, poněvadž hroznou nenávistí na vše, co slovenského, rozžati jsau!“
Posledná poznámka, akých v listoch Štúrových o učeníkoch Bolemanových veľa jesto,
            dotvrdzuje úplne to české porekadlo: „Když se káně zjestřabí, hůře drápe, než rozený
            jestřáb“. Odrodilstvo štiavnických študentov jediný prameň svoj má už od pol stoletia v
            Štefanovi Bolemanovi, v tomto arciodrodilcovi všetkých odrodilcov! Čech rodený
[
497
]
(lebo sa narodil r. 1795 v Križliciach z otca českého kňaza evanjelického a
            matky slovanskej), otec bol rodený Slovák z Dežeríc v trenčianskej stolici, a synáček
            príduc do Štiavnice za učiteľa, stal sa tam najzúrivejším maďarónom, ktorý dary
            Slovákovi od Boha dané vždy najčinnejšie obracal proti národu svojmu. Odplať Boh tejto
            „kani zjastrabenej“ všetky tie rany, zapríčinené drápmi odrodilstva srdcu Štúrovmu a
            srdcu národa slovenského!
Štúr vzdor klike štiavnických odrodilcov, novou vždy silou zo štúdií svojich sa
            naberajúci, ostrosťou neúprosnou vrhol sa na prísne zachovávanie tohoto nového zriadenia
            a vzal do prísnejšej kázne mládež visiacu na sebe. Výbor zasadal často, premietal otázky
            nadhodivšie sa a vykonával uzavretia spoločnosti. Pododbor zvláštny, dopisovateľský,
            prejal obšírne dopisovanie nielen so spolkami študentov, ale i so spoločnosťami
            verejnými za hranicou, potom s kruhmi vlasteneckými i jednotlivcami, vyznačivšími sa v
            obrane národa slovenského, v domáhaní sa o právo prirodzené i písané národnosti
            slovenskej a v rozširovaní osvety a vzdelanosti medzi všetkými vrstvami národa.
Spoločnosť rozšírila svoje účinkovanie menovite tým, že vonkovským údom, mužom učeným
            a už v úradoch postaveným, diplomy členstva spoločnosti slovenskej udeľovala a ich do
            krážov činnosti svojej priťahovala, udržujúc s nimi stále dopisovanie a držiac ich v
            evidencii celej svojej činnosti a práce údov svojich „na národa roli dedičnej“. Štúr
            obstarával knihy a bol spojivom spoločnosti navonok. Výbor účtoval a obstarával
            expedície, viedol dozor nad knižnicou, nad mravným stavom údov spoločnosti, vykonával
            disciplínu proti vystupujucim z riadu a zbieral pilne všetky zprávy a noviny zo sveta
            slovanského, ktoré potom pri rozsiahlej korešpondencii v známosť uvádzal členom i
            nečlenom von z Bratislavy bývajúcim. Bol to v terajšom spôsobe hovorenia slovanský
            denník politicko-literárny.
Predveďme si spôsob vtedajší účinkovania Štúrovho. Smutne dotkla sa srdca jeho
            zpráva, že Daniel Sloboda, kaplán myjavský, jeden z najčinnejších, vysokými myšlienkami
            bohate horujúci učený mladý muž, rozlúčiť sa mieni s vlasťou slovenskou, prijmúc
            pozvanie za farára na Rusavu v Morave. Z tejto príležitosti dal jednému z
            „dopisovateľov“ výboru písať a i vlastnou rukou doplnil list nasledujúci:
„V Prešporku, 23. února 1837. Drahý Bratře! Kochané Tvé psaníčko ze dne 16. prosince
            1836 spolu i s penězi na 2. svazek Starožitností ještě vloni jest mi dodáno: avšak
            lituji, že ještě ani nyní žádosti Tvé vyhověti nemohu. Třetí sv. Starož., Bůh zná jaková
            toho příčina, ještě nás nedošel, už sme se domnívali, že toho nedostatečnost
            předplatitelů jestiť příčinou, než z listu Štulcem v těchto časích Vrchovskému psaného
            vyrozuměli sme, že Starožitnosti druhýkrát už — pro veliký odbyt tisknuty jsau. Jaknáhle
            nás dojde, pořád při první příležitosti žádosti Tvé vyhovíme.
Ty se míníš s vlastí naší rozloučit? Smutnátě to a přeškodná vlasti naší lučba! S
            Tebou opět jedna zmužilá, nepravostem utlačitelů našeho národa vzdorující zeď vlasti
            naší zmizne. Ovšem, jestli jen nevyhnutně vlast svou opustiti nemusíš, neopouštěj ji!
Nebude Tobě nemilo zprávy některé o nejnovějších udalostech slyšeti. V Záhřebě na
            seminarium povstala národní společnost, která 100 údů počítá. V Šťávnici na ev. lyceum
            národní československá společnost snahou Hojiča,
[
498
]
[
499
]
[
501
]
tamějšího diakona, vznikla. Kocaurkov od Chalupky v Praze
[
502
]
s obrazy se tiskne. (?) „Slávy Dcery“ už ani jeden výtisk nezbývá, uzřímeť
            nové vydání. Že její původce medailliu od Ruské Akademie nauk obdržel, to tě již tajno
            nebude. Ještě jsem se Ti o novém úřadu mém ani nepochválil. Dištriktuální Convent
            nedávno tu shromažděný, na podanou mládeží slovenskou prosbu, učinil mne Palkovičova
            suplentem řeči a literatury slovenské, než tak, že Palkovič (v pravdě jen quasi
            professor) sotvy nakukne do školy. Společnost naše pevně ještě stojí a naději se, že i
            dále pevně bez nejmenšího uražení trvati bude. Juž nemoha déle meškati se s Tebou, jsem
            docela Tobě oddán. Měj se dobře na žádost Tvého věrného bratra Ludevíta Štúra. P. S.
            Přijallis listinu od Společnosti? Co učinit se Starožitnostmi Tvými a p. Kolényho? Kam
            je poslati? Ještě něco: Boršodská stolice
[
503
]
Potisské superintendencii dala rozkaz, by tato všech knězů, kteří by
            maďarsky neznali, pensionovala, do všech slovenských chrámů maďarské kázání uvedla, na
            budaucně pak aby nemaďara za kněze nepřipustila a jiná hlaupá, sprostá, despotická
            nařízení. Superintendencia ale pěknou ji dala odpověď: ,Simpliciter refragamur, non
            admittimus, nec unquam admissuri sumus.“
[
504
]
— Právě nyní v Jesenského listě čtu, že Kollárova Mína zlehla. Cože má?
            Tolik co nic — dívče.“
Toto je písané rukou „dopisovateľa“; a ku vysvetleniu posledného vtipu slúži sa
            poznamenať, že Štúr a jeho škola za zlé mali Kollárovi jeho ženbu, ich nádeje potom
            všetky opierali sa o mládencov budúcich. Štúrovi tanula na mysli idea istého spôsobu
            jansenismu slovanského, ktorú v pevnom mal úmysle uskutočniť. Ako Jansen, nepriateľ
            jezuitov, reformovať chcel katolicizmus bez toho, že zatiahol by či napravo do
            luteranizmu, či naľavo do kalvinizmu, a učeníkmi svojimi veliký zástoj hral v bojoch o
            nepodľahlosť Nizozemska,
[
505
]
jednak proti Španielom ako Francúzom, samostatnosť svoju vymáhajúcim: tak i
            Ľudovít Štúr vo snách svojich o blahu Slovenska čerpal potravu svoju i z príkladu
            zápalov a nadšenia jansenistov. Hinc illae lacrymae
[
506
]
i nad narodením sa Kollárovi veľkému dievčaťa jediného. Keby bol syn, býval,
            boli by mu títo naši Jansenovia
[
507
]
in spe
[
508
]
i ženbu jeho odpustili. Pekné to sny mládeže tejto, ale len sny bez
            poradenia sa s Pánom Bohom, riaditeľom osudu národov. — Koniec listu dopísaný je už len
            rukou Ľudovítovou, a znie nasledovne:
„Jesenský, učitel v Pešti, Tě žádá, poněvadž na r. 1838 založí nový almanach,
[
509
]
bys’ mu nějaké práce odeslal. Snažně tedy Tě prosím, bys’ žádosti této,
            možno-li, vyhověl.
Vida, že ostatní toto můj list, jenž k Tobě píši ve vlasti slovenské jsaucímu,
            rozžehnávám se s Tebou, bratře náš. Kráčej na cestu tuto směle, ana tak býti musí,
            milost Boží a duch Slávie vodiž Tě po všech cestách Tvých. I tam vlast naše, kam kráčíš,
            i tam lid náš, i tam — ó hoře — bídy a slzy jeho!
,Jesteśmy bracia jednego słova, będźmy i jedney duszy a moc piekielna narodovości
            naszey nerozerwie.‘
[
510
]
Toto ještě, co do pamětníka Tvého píše Ti Tvůj věčně věrný bratr Ludevít
            Štúr, v. r. Náměstník řádný professoratu řeči a literatur, pak dějepisu národů
            slovanských na lyceum v Prešporku a zdejší společnosti slovenské Místo-Predseda.“
Z tohoto listu dozvedáme sa hodnoverne, čo veľmi dôležité je pre nás, že dištrikt
            preddunajský cirkvi ev. a. v. vplýval podstatne na profesorát reči a literatúry
            slovenskej na lýceu bratislavskom. Vplyv tento vyeskamontovať si dovolil dištrikt rečený
            miestnej cirkvi prešporskej, sebe podriadenej. Kmotrovia pritom boli na jednej strane
            haraburdáci z Pešti, od takrečeného generálneho konventu, korporácie to ostatne
            nezriadenej a od nikoho, kto nechce, ani neuznanej, šovinizmu maďarónskemu slúžiacej, na
            druhej strane ale chabosť seniorov a zlá vôľa seniorálnych inšpektorov,
[
511
]
ktorí každoročne konventujú, dištrikt zastupujú a túto perlu dištriktu
            zašľapovať do blata pomáhajú. Pár advokátov a súkromníkov požunských s profesormi a
            kňazmi prešporského lýcea zasedajú za vrchom stola a seniori a inšpektori skvejú sa tam
            už blízko pol stoletia, a profesora slovenského volí prešporská cirkev
[
512
]
vždy takého, ktorému sa ani nesníva o histórii literatúry a o reči
            slovenskej. Bibliotéka ústavu zamknutá — okradená mimo toho — neslúži mládeži ani
            národu. Takto pečujú otcovia dištriktu o mládež, ktorá vychovávať sa má ku službe cirkvi
            a národa! —
Ľudovít Štúr trpel mnoho v následkoch oných otrasov študentských na lýceu; jeho
            moralita a duchovné víťazstvo bol tŕň v očiach maďarónskyoh haraburdákov, a preto mu i
            hrozilo viac ráz nebezpečenstvo osobných urážok, nepočitujúc nesčíselné denunciácie a
            priekorizne všakového druhu. Roku 1837 ešte uvalil na neho konvent suplentstvo Groszovho
            profesorátu, histórie všeobecnej a štýlu latinského. Tieto práce zlomili konečne silu
            jeho zdravia a on upadnul do ťažkej nemoci, z ktorej však pomocou lekárov a verného
            opatrovania povstal, a píše o tom a o bolestiach všetkých, ktoré znášal, nasledovne:
(Na Zocha zo dňa 26. decembra 1837). „Milujme se, bratře! Tvé obadva listy sem
            přijal, onen první ač v bolestném stavě s radostí, tento, ač v lepším položení, s
            žalostí a zármutkem. Byl sem totiž, přijímaje předešlý, těžce nemocen, ale vytrhnul mne
            z nebezpečí Dr. Mayr,
[
513
]
přišedší ke mně co posel blaha: buď mu díka za to ode mne. Měl sem padnauti
            do zapálení plíc, což sem z mnohého namáhání dle výpovědi lékařovy dostati měl: přešlo
            již všecko a já znovu se vidím v lonu milé Slávie, v lonu Vás, milí bratří, s nimiž se
            co den kochává duše má. Pozdravuji Vás opět srdečně, tisknu vás k rozčilenému srdci,
            jenž Slavii jen a v ní Vám věčně klopati bude. Druhý list mne pohřížil do zármutku, vida
            z listu Tvého bídu a utlačení nevinných rodáků našich. O, Bratře! nad tímto já častěji
            lkávám a věru nemáme, nemůžeme býti veselými, dokud tento stav tíží rodáky naše. Ale,
            bratře, považuje vnově vznikající život Slovanův, považuje dějiny národu okem skaumavým,
            volněji oddechuji sobě a jsem té pevné naděje, že nezadlouho na pohořích otčiny naší
            stkvěti se budou nápisové takoví, jakový jest onen na věčně slavných Thermopylách.
[
514
]
Považuji dějepis a vidím, že zlé to největší, feudalismus totiž a z něho
            vyplynulá aristokracie byly příčinou tisícera strastí, neštěstí a záhub, jenž stíhaly
            upřímný rod náš, při čemž ta sladká myšlenka proniká mysl mou, že ono zlé není původem u
            národu našeho, ale jest přineseno k nám a vtisknuto na nás od národů cizích a jmenovitě
            na Slováky od Maďarů, národu, jenž nic výtečného nepodnikl, ale vždy nelidské, ohavné
            zámysly kul a je uskutečňoval. Mnoho bych Ti o tomto měl povídati, možná že kdysi,
            přijda do Tater, o tom Vám tam pomluvím. Teď (hlavní jest má péče zásady ony a ducha
            toto nám záhubného mladíkům našim oškliviti, což i dělati musíme, chtějíce, abychom
            zároveň s jinými Slovany, kde to již na velikém stupni má místo, kráčeli. Polsko pouze
            za příčinou ducha toho padlo, ale vstane v jiném duchu, jak nám to nyní náš Lelewel
[
515
]
nastínil ve spisu: „Odradzająca śię Polska“.
[
516
]
Jestli co nenávidím na tom světě, jest dozajista duch tento (feudalismu).“
Píše Ľudovít svojmu Ctibohovi ešte i o daktorých návštevách, ktoré toho času prijala
            spoločnosť, ako Mušického
[
517
]
(mladšieho), Vuka Štefanovića Karadžića,
[
518
]
o cestovateľoch slovanských atď. a dotušuje velice na to, aby za ľud
            zaujímali sa všetci, o dobro ľudu pečovali, k ľudu hovorili i písali. Pozoruhodná je
            výpiska listu Poliakov, písaného Štúrovi, o ktorých i sám hovorí, že preto padli, že sa
            o ľud nezaujímali, ľudom pospolitým pohŕdali. „Bojcie się Boga, — znie tá výpiska listu
            poľského — pracujcie, bo u Vás jeszcze bardzo kiepsko rzeczy stoją a moglibyście
            przecieź juź wiecéj mieć plonu własniego. Puśćcie tam tych Aristotelesóv, Platonóv! Lud,
            Lud! to mi to! Dla ludu pisać, tam się najvięcej ojczyznie przysluźysz jeden i drugi.“
[
519
]
Okolo Štúra radi sa hromadili i sami lepšieho ducha Poliaci, ako to i výpiska táto
            svedčí, a on býval druhom verným každému Slovanovi, ktorého duch niesol sa k ľudu.
            Opravdu nenávidel pýchu a tvrdé nakladanie s národom pospolitým. Romantické
            blúznierstvo, najmä v poézii rozkladavšie sa, nenávidel podobne.
Spoločnosť slovenská, ako som už pripomenul, vydávala diplomy a sprostredkúvala
            vzájomné dorozumievanie sa medzi mužmi v úrade postavenými; písala na učené spoločnosti
            slovanské a na rozličné spolky slovanské, toho času už stávavšie; z Petrohradu prišla na
            jednoduchý prosebný list bohatá zásoba kníh na dar knižnici slovenskej, čo prirodzene
            veľa šumu narobilo, ale aj česť a úctu vymohlo mládeži s tak čestnými spoločnosťami
            učených mužov vzájomný pomer majúcej. Ševrlay čestital
[
520
]
Štúrovi k tak znamenitému daru. Ak vykázal ruch verejný v národe daktorých,
            lebo bár i len jedného muža, ktorý vynikol na verejnosť ako obranca ľudu, ako národnej
            veci zástupca, ak vznikli dobrodincovia národný ústav bratislavský napomáhavší atď. tu
            hneď naloženo odboru dopisovateľskému prichystať listy poďakovacie, ktoré sa výboru
            predostreli, posúdili, opravili, potvrdili a podpísané na patričných odoslali. Mám pred
            očami taký jeden prípis na „Velkomožných a Vysoceurozených Pánů Laskavých Dobrodinců“ v
            Nitrianskej stolici, a druhý „Drazeváženým a Laskavým Paním a Pannám Dobrodinkyněm
            ústavu pro řeč a literaturu slovanskou v Prešpurku“; tamten je zo dňa 28. marca 1838,
            tento zo dňa 12. apríla. Z tých prípisov vďaky veje čerstvý duch nového veku. Kladiem tu
            na dokázanie niektoré miesta z dopisov rečených. Na nitrianskych dobrodincov píše medzi
            iným táto mládež prorokov:
„Vaše, Draze vážení, velectění Dobrodincové, šlechetná vůle byla usnadniti dosažení
            cíle, který sme sobě na prešporském lyceum študující Slované předsevzali a který v tom
            pozůstává, v materské naší řeči se vzdělati, klesající slovenskau naši národnost
            chrániti, spících našich Slováků k lásce k národu svému probuzovati a vůbec vzdělanosti
            a osvícenosti, bez kteréžto žádný národ šťastným býti nemůže, mezi milými našimi Slováky
            napomáhati a rozšiřovati. Z tohoto již poznáte lehce, jak veliký z dobrodiní vašeho Dr.
            v. p. p. Dobr.
[
521
]
užitek pro opuštěné Slovensko naše vyplývati bude. Ono dává do rukou
            prostředky mladíkům, nimiž by neyprve sebe, potom pak, když tomu čas přijde, i
            spolurodáky své vzdělati a osvítiti mohli; ono jest krásným a vznešeným lásky a
            dobročinnosti k národu příkladem, mezi našimi Slováky dosavád ještě bohužel řídké,
            kterýžto znamenitý příklad mnohé jiné ještě spící aneb probudí, aneb zajisté zahanbí. I
            ovšem že zahanbiti může a musí, nebo velký jest počet takových, anť jsauce pouze ze
            slovenské krve pošlí, předce za věc svědomí a za hanbu sobě nepokládají k Maďarům
            netoliko si přiznávati, nýbrž s těmito kde jen mohau Slováků pronásledovati, potupovati
            a národnost jejich jim odnímati, aby tak na zříceninách národu našeho blaho a štěstí
            národu maďarského založiti a upevniti mohli, nevědouce, že ani práva, ani sil
            dostatečných k věci této Bůh jim nepropůjčil. Avšak i tyto bezbožnosti Bohudíka pomalu
            přestávají a daufáme, že časem svým docela pominau, nebo duch Slávy vznáší se nad
            rozsáhlým národem Slovanů a obživuje prsa každého národ svůj věrně milujícího Slovana.
            Rus radostně ruku tiskne statnému Čechovi, Moravanu, Slovákovi; zmužilý Polák bratrsky
            objímá Srba, Chorváta, Dalmatynca a všecky k slovanskému národu přislauchající
            spolubratry, tito pak zase všickni vespolek upřímně sebe vítají, co synové jedné matky,
            předlauhý čas jeden druhého neviděvší. Povstávají i na Slovensku našem mužové slavní a
            zmužilí, národu našeho se ujímající, ježto bychom vděčně pojmenovali, kdyby sláva jejich
            dále, než my ji rozšířiti můžeme, nezasahovala. Oni se usilují slávu předků našich před
            útržkami cizých utrhačů obhajovati — nebo slavní byli předkové naši a nikdy v tom stavě,
            v jakovém my nyní jsme —; oni napomáhají vzdělanost a umění v národu našem a na tom
            pracují, aby národ náš slovenský, tak od dávna opuštěný, jedenkráte již do řadu národů
            ve světě předních vstaupil a tohotéž štěstí požíval, jehož oni požívají. I literatura
            naše slovenská od některých časů, co se totiž láska k umění v národu našem probudila,
            krásně se rozvíjeti a květnouti počíná, ačkoli ne tak ještě, jakoby ku přání bylo.
            Vycházejí dosti mnohé časopisné knihy, jakožto: Časopis českého Museum,
[
522
]
spis převýborný, na němž mnoho učených Slovanů pracuje. Zvláštní také
            pozornost zasluhují „Květy“, čili časopis tak zábavný, tak též i mnoho k poučení v sobě
            obsahující. Vychází také i „Včela“ s „Pražskými Novinami“; „Časopis pro katolické duchovenstvo“;
[
523
]
„Časopis technologický“
[
524
]
řemeslníkům — obzvláště užitečný; „Hronka“, národní slovenský náš časopis,
            mnoho užitečného obsahující; „Krok“,
[
525
]
vší chvály spis; „Přítel mládeže“,
[
526
]
mládeži obzvláště převelmi potřebný a prospěšný; „Listy pro polního hospodáře“
[
527
]
a mnohé jiné, jenž netoliko jiných národů spisům po boku státi mohau, anobrž
            z mnohých ohledů daleko za sebou je ponechávají. Toto všecko k tomu připomínám, jestliby
            asnad některý z Vás, Drazevážení etc. tohoto povědomost neměli, by sobě spisy takovéto,
            nejen ducha ušlechťující a vzdělávající, nýbrž i sevnitřní člověka štěstí napomáhající,
            zaopatřiti aneb i druhým poraučeti mohli. Vyhovívá se zajisté ve mnohých věcech národu
            našemu muži učenými a mohlo by se i více ještě a mnohem více konati, kdyby větší částka
            Slováků lhostejnou sama ku svému jmění nebyla, ano i, co tak často pozorovati lze, do
            vnitrností svých nezuřila. Velkau pročež a nevyslovnau radost cítíme nad dobrodiním,
            které Ste knihovně našeho ústavu prokázati ráčili“ atd. Podpisy nasledujúce stoja na
            listine tejto: Ľud. Štúr v. r., náměstník professoratu slovanského na lyceum; Dan.
            Jaroslav Bořík v. r., knihovník a účtovník; Miloslav Josef Hurban v. r., dopisovatel;
            Jan Vlastimil Pellar
[
528
]
v. r., dopisovatel; Domolub Imrich Blažkovič v. r., výboru přísedící; Jan
            Bojmír Petrikovič
[
529
]
v. r., výb. přís.; Bojislav Jiří Záborský v. r., výb. přís.; Pavel Volnomil
            Baraňay v. r., dopis.; Jan Dalibor Zimáni
[
530
]
v. r., dopis.; Horislav Škultéty v. r., místo-knihovník; Radoslav Ondřej Šolc
[
531
]
v. r., protiúčtovník (ako je označený na poistenke patričnej).
Nie menej zaujímavé budú terajšiemu obecenstvu slovenskému, než tieto mená mládeže,
            mená oných dobrodincov nitrianskych, ku ktorým zneli tieto slová vďaky nadšenej, k
            dotvrdeniu toho, aké hrozné prevraty v srdciach a pochopoch spôsobila u mnohých
            nešťastná maďarománia. Čítame na poistenke mená statkárov, stoličných úradníkov, farára
            jedného, ako: Ján Pettyko,
[
532
]
slúžny, Jozef Conrad, stoličný boženík, František Dohnányi, podobne, Štefan Šubert,
[
533
]
právnik, Pavel Kuttálek, notár, Ján Klszák,
[
534
]
farár, ktorí všetci stratili potom kočiša a stali sa najúhlavnejšími
            nepriateľmi a protivníkmi mládeže slovenskej s národom svojím idúcej. To, čo tak vrúcne
            a obetivo r. 1838 podporovali, osvetu a vzdelanosť národa slovenského, za desať rokov
            potom šibenicami a inými teroristickými prostriedkami stíhali, prenasledovali a
            vykoreňovať sa namáhali.
Druhý podobný list zo dňa 12. apríla 1838 s tými samými menami vďačnej mládeže a ich
            vodcu, plný je najútlejších výrazov k paniam a pannám nitrianskym, zúčastnivším sa na
            zbierke ku dobrému knižnice ústavu bratislavského. Panny vtedajšie stali sa matkami,
            vychovavšími a vychovávajúcimi synov a dcéry národu, kdežto dcéry tých, čo odrodili sa
            spolu s nimi, kúšu trpký chlieb starých panien. „Panslávky sa vydávajú jedna po druhej,
            a my, Maďarky, sedíme,“ sťažovala sa po tridsať-štyridsaťročných snoch haraburdáctva
            svojich rodičov jedna taká odrodilá dcérka. Milá brachu, Pán Boh nie je náhly, ale je
            pamätlivý, choď a plač na hrobe pomaďarčeného Slováka otca a aspoň na starosť opusť sen
            haraburdáctva, ak nechceš ešte horšieho ovocia okúšať na zemi zradenej! Mládež
            vtedajšia, vďačná pannám národným, bola prorockou vo výrazoch vďaky svojej.
Odbor pre dopisovateľstvo mal plno práce, keď hlava Ľudovítova plná bola diktátov
            rodohájnych, a výbor musel často zasadať cieľom posudzovania prípisov rozličných. Rok
            1838 plný bol stíhania a prenasledovania Štúra i mládeže. Toho času mal velikú gardu
            horlivcov rozuzdených Ján Breznyik, ktorí kládli polená na oheň; boli to menovite Elefánt,
[
535
]
Zolnay, Solárik,
[
536
]
Kyčka,
[
537
]
Mocskónyi,
[
538
]
Liptay,
[
539
]
Kellner,
[
540
]
všetko Slováci ako repa, ale haraburdáci maďarónski trinástej próby. Títo
            nemohúc podlými svojimi denunciáciami nič proti Štúrovi previesť, spikli sa proti
            učeníkom a nasledovníkom jeho, a nepokoje tieto zapríčiňovali Štúrovi mnohé trápne
            hodiny.
Na počiatku r. 1838 spikli sa Maďari a umluvili medzi sebou, že budú sláviť pamiatku
            onej rebélie študentskej (viď „Slovenské pohľady“ I., 3., str. 205 a nasl.);
[
541
]
o čom keď pedel profesorom zprávu podal, tí zaraz oboslali si primipilusov a
            prísne, pod najostrejšími trestami zakázali im podobné demonštrácie, upozorniac ich na
            dané čestné slovo i podpisy vlastnoručné. Ale haraburdáci títo predsa pitím a hulákaním
            oslávili rečenú výtržnosť. Tentokrát, pravda, ani jeden Slovan nezúčastnil sa na
            demonštrácii tej, čo Breznyik a všetci zvýš podotknutí Štúrovi pripisovali a na Štúra
            všetok svoj hnev a celú zúrivosť vyliali. Zadali žaloby na všetky strany, že Štúr kazí
            mládež, že vštepuje nenávisť proti Maďarom, že búri proti vláde, že nebezpečné zásady
            roztrusuje, že s Rusom drží atď. Hovorilo sa silno, že i na konsílium tieto a podobné
            žaloby zadávali; a zdá sa, že tomu tak bolo, lebo do tohoto času padá zakázanie
            spoločnosti slovenskej
[
542
]
od námestnej rady. Zákaz ten však vzťahoval sa vskutku len na meno, ústav
            reči a literatúry slovenskej zostal nepohnutý a Štúr námestníkom profesorátu a predsedom
            ústavu učencov reči a literatúry slovanskej. Denunciácie teda Breznyikovcov,
            Solárikovcov, Močkoniovcov, Kyčkovcov nič nepomohli im proti Štúrovi, ktorý námestníčil
            porád nielen za Palkoviča a predvodil mládeži slovenskej, ale i za Schröera a Grosza,
            profesorov ťažko chorých. Vidiac, že touto cestou k Štúrovi nemôžu pristúpiť, niesli sa
            povesti zostrašujúce, že ho kameňom v noci, keď študovať bude, čo známo bolo každému,
            okaličia; áno, striehnuto po ňom večerom, takže spoločnosť celá Slovákov a Srbov,
            starostlivá súc o vodcu svojho, i nočnou chvíľou strážila kroz zvolených jednotlivcov
            dom, v ktorom býval. Samého, ale nikdy nenechali vychádzať na prechádzky. Terorizmus
            tento trval tak dlho, až sa všetko zase skončilo vyhodením asi šiestich výstupníkov zo
            škôl, iných vyšmarením z konviktu a zložením Breznyika z námestníctva maďarskej
            spoločnosti, ktorá tiež síce zakázaná bola, študenti však meno ústavu svojho porád len
            spoločnosťou menovali, líšiac sa tým od Slovákov, ktorí vrchnosť poslúchli a ústav svoj
            viacej spoločnosťou nemenovali. Čo sa potom v lone študentstva dialo, na to leje nám
            svetlo jeden list Štúrov zo dňa 24. februára 1838. Píše svojmu Zochovi medzi iným:
„Breznyik jest z náměstnictví maďarské řeči svržen, asi 6-ti jsau vyhozeni, jiní z
            convictu vymetáni a všelijako potrestáni. Na tom pracovali (Maďari), abych i já z
            náměstnictví jak slovanského, tak řeckého a i z toho, které sem teď na místo Grosza v
            secunde obdržel, svržen byl, ale jejich práce byla daremná. Nyní před několika dny zase
            hlavy pozdvihli na homiletických cvičeních,
[
543
]
kdež by milý náš Baraňay, pilný, horlivý Slovan, řeč držel, jenž jak od
            přednosty p. Šimka
[
544
]
schválena, tak ode všech dobře smýšlejících za výbornou uznána byla. Kyčka,
            hlavní vůdce šeredníků oněch, jsa tajemníkem, vepsal síce saud tak, jak by vypadl, ale
            potom přidal na konci poznamenání, že „ta kázeň proti všem důvodům přednostovým a
            „fraudulentorum exlegis societatis slavicae
[
545
]
— ač ji nikdo více společností nevolá — membrorum“ nanic hodná byla.“ Tu se
            strhla hádka, p. Šimko požádal zpět pamětnici; on ji vydati nechtěl, ale na rozkaz p.
            Martinyho, nynějšího správce, vydati přinucen byl. Dali na to v počtu 17-ti prosební
            list na p. Šimku před senát, v němž jej ze strannictví, z neschopnosti atď. bezbožně
            obviňovali. Šimko i Slováci rečníky šlechetnými, Borikem a Krausem,
[
546
]
žádali zadosťučinení; byla držána rada professorů. Ta byli všickni
            předvoláni; žalobníci oni na Slováky výš jmenovaní žaloby přednesli a i z Tvé písně
            řádky, které znali, žalobně přednášeli: „umřeme za otčinu.“
[
547
]
čímž nás do podezření uvésti chtěli. Šimko řekl, že to výborné jest. Martiny
            některé z odrodilosti a všecky ze lži obvinil, Greguš jim chyby latinské v prosebném
            listě učiněné vytýkal, ač se oni předtím za Cicerony
[
548
]
drželi. Kyčka svržen jest z tajemnictví, jiní písemně své lži vyznat a za
            odpuštění prositi musili. Zapamatuj si, můj Ctibohu, jmeno: Kyčka, Elefánt, Zolnay,
            Solárik, Močkoni, Liptay, Kellner.“
Okrem činnosti vo spolku „učenců“ dosiaľ vylíčenej zanášal sa Ľudovít ešte i
            myšlienkou každoročne vysielať cestovateľov z ústavu do zemí slovanských a zariadením
            písaného časopisu; čo sa aj skutočne previedlo, bár v cestu sa kládli temer
            nepremožiteľné prekážky. Všetko zaiste bolo spojené s materiálnymi obeťami, ktorými
            mládež zväčša chudobných rodičov i tak obťažená bola. „Kde je raz idea, peniaze byť
            musia; len zaľúbte si ideu pravdy, a nič vám nebude nemožným,“ hovorieval Ľudovít proti
            tým, čo oči sklopovali, kedykoľvek prišla reč na nové obete. Cestovanie mládeže je
            nevyhnutné. Bratov svojich poznať a im seba poznať dať je taká idea, ktorá nesmierne
            úžitky donesie národu. A čože chceme iného, ako prospieť teraz i budúcne národu? Konečne
            uznieslo sa na tom, že po desiatniku
[
549
]
každý mesiac dá každý člen na cestovateľa; každomesačne sa dá celá suma
            zobraná do sporiteľne mestskej a na konci roka vyberie sa i s úrokmi a oddá sa patričná
            potrebná suma dľa uznania cestovateľovi. Cestovateľ však bude zaviazaný cestopis svoj
            tlačou vydať. Takýchto cestovateľov vyslal ústav troch. Do Chorvátska a Slavónie bol
            vyslaný v prázdninách 1838 Pavel Ollík; r. 1839 som bol ja vyslaný do Viedne, Čiech a
            Moravy; r. 1849 Aug. Hor. Škultéty do Haliče. Tlačou vyšiel iba môj cestopis.
[
550
]
Idea písaných novín nebola ťažká k prevedeniu, keď pritom nebrala sa do súčinnosti
            vôbec celá spoločnosť mládeže, ale zasvätení boli do tajomstva iba starší niektorí a vec
            išla viacej na vonok. Zriadilo sa totiž „dopisovateľstvo“
[
551
]
s členmi vonkovskými, z ktorých jedenkaždý povinný bol čo najčastejšie o
            udalostiach dôležitejších národa, literatúry, spoločenského života atď. týkajúcich sa
            ústrednému „odpisateľovi“ zprávy podávať, pri nedostatku predmetov však zaviazaný bol za
            dva mesiace aspoň jeden raz obšírnejšie zdeliť svoje náhľady a nárady k prebúdzaniu
            národa smerujúce. „Odpisovateľova“ povinnosť bola však prinajmenej každý druhý mesiac
            všetky dopisy, zprávy, nárady atď. buď celkom odpísať, buď vo výťahu podať a rozposlať
            na všetkých členov tejto spoločnosti dopisovateľskej po celom Slovensku rozšírenej,
            rozumie sa, že s vynechaním odpisov pre toho člena, od ktorého pochádzali. Jednotlivé
            dopisy, ktoré hodili sa pre verejnosť, uverejňoval odpisovateľ v „Květoch“, týždenníku
            českom, ktorý považoval sa za orgán doplňujúci túto dopisovateľskú spoločnosť. Za prácu
            túto dostával „odpisovateľ“ od každého člena na svoje potreby polročne 2 zl. šajnové. Ku
            odpisovaniu užívalo sa mladších študentov, ktorí ale ani nevedeli, čo robia, lebo
            obyčajne dalo sa im len po nesúvisiacich kusoch k prepisovaniu. Prvým odpisovateľom bol,
            ako rozumie sa to samo sebou, Ľudovít; po jeho odchode obstarával odpisovateľstvo
            Pravoslav Červenák; po tomto do konca školského roku 1840 bol som ja, po mene, vidí sa
            mi, August Horislav Škultéty, a tak trvalo to až do návratu Štúrovho z vysokého učenia
            do Bratislavy.
Ešte nádobno mi opätovne pripomenúť, že Štúr v tomto období života svojho tak činného
            potiahol do krážov činnosti svojej mládež v nižších triedach gymnázia. S týmito skladali
            sa i verejné skúšky, pri ktorých prítomní bývali prednejší údovia spoločnosti slovenskej
            a rozdávali sa pilnejším a horlivejším odmeny pilnosti v knihách záležajúce. Ostrý zrak
            Štúrov vedel vynájsť talenty a tie potom veľmi pečlivo ošetroval; velikú pozornosť
            venoval ku koncu svojej prvej bratislavskej periódy najmä šľachte slovenskej. Mladíkov
            zemianskych rád priťahoval k sebe a ukazoval im, čím stať sa majú v národe, ak chcú slúť
            opravdovými šľachticmi. On bol jeden z tých kresťansky nastrojených mysliteľov, ktorí
            nezávidia šľachte prednosti a vyznačenie v spoločnosti ľudskej, žiadajú však od nej, aby
            vnukovia zaslúžili si v národe postavenie vyvýšenejšie, ktoré dedovia zaslúžili si
            svojho času. Veľa sĺz vylial nezapomenuteľný náš Ľudovít nad odrodilou šľachtou
            slovenskou. Vo velikej úcte stáli u neho bohatieri šľachty slovanskej na všetkých
            stranách a vo všetkých plemenách slovanských. Čisté zápaly duše Štúrovej v ohľade tomto
            vidíme vo dvoch prípadoch z vlastného jeho pera. Daniel Sloboda zachoval nám jednu,
            mojím vedomím dosiaľ neuverejnenú „Odu u rovu Soběského“.
[
552
]
Kladiem ju tu:
„Hrobko temná, jenž v pokoji kolébáš
otčiny slávu, prolomiž mžikem se!
Vzhůru, jenž dřímáš, zmužilý Soběský,
v stánku tichúnkém.
Ne, v propasť děsnou stonavým sa rúti
[
553
]
hlas hrobu z spánku? Vztekavý-li Osman
[
554
]
své meče brúsí, chtěje zas dobýti
vídně Rakúské?“
Ne, v propast děsnau stonavým sa rúti
oddechem Polsko, — studená Morana
[
555
]
v náručí svírá ubohé vnuky tvé,
slyš, duchu, pád jej!
Tamto krev polská, ceděná pro Vídeň,
ještě neschladla, šlapajú po ní
[
556
]
pak
ti, kteréž branná ruka tvá vytrhla
záhubě věčné.
Skryj, šerá noc, čin! pochodeň kde barví
v hrobu tváře bledavým pableskem
líce hrobařů, ta jdau utírat
lauče kahance.
V zápětí však trest, nebo jenž dohárá
knot, ruměncem tvář řeravým polívá
těchto, pak světla k vidění podává
skutku šedého.
Zábudo! matko zlolajého hříchu,
stránce líčidlo spravuješ protivné,
nímžto barvíš tvář, že ji více poznať
od tedy nechceš.
Pěstuje trudná zrozeňátko matka,
s úsměchy vlastním napojí ho mlékem,
k spánku vábívá snonosným pěvem, až
dítě zadřímá.
Květnaté sbíhá chlapeček palúky,
s súvěkými když po sadech honívá
ptáky, derží stráž v křovině starostná
matka na chlapce.
Jaktě odrostá, vede zas rodička
péči, by vzdělat mohla syna, nač ho
zásobí, v další odešlauc ho kraje,
selzy vlévá.
Tento přijda v svět, studený ku matce,
mléko v žilách svých máti víc necítí,
pěv materský víc rozuměti nechce,
ba zlořečí mu.
Národe slavský! tato Ty jsi matka,
tvůj nevěrný syn Tobě hrob zamýšlí,
ten, za nějžs’ krev lil, zrumovav ti obce,
hrob vykopal již“.
Forma rímska básne tejto nemálo prekáža voľnému vzletu citu, predsa svieti riadkami
            týmito jasná, hlboká myseľ a vrelý cit rodinný Štúrov, ktorý odrodilstvo slovanské
            nevedel hroznejšie označiť ako nevďačnosťou syna ku matke. Šľachte vystavil vzor Sobieskeho,
[
557
]
nepriateľov charakterizoval historickým faktom vraždobnosti k Slovanom
            starej Austrie.
[
558
]
Všetko samé fakty.
Hlbšie a výmluvnejšie hovorí nám báseň, spievaná mládežou na Devíne, ktorú tiež
            básnilo rozžialené nad národom svojím srdce Štúrovo:
V rumích Slovensko!
[
559
]
žádný ho nekvílí,
osiralá vlasť, hyneš každou chvílí!
Máť nám zemíra ode smutku, strasti,
kde tě najdeme, drahá máti, vlasti?
Od toho času, co jsem opuštěná,
lkala sem sama: včil už umořená
nářkem zacházím, nevolné siroty,
plačte nade mnou a na své trampoty.
Nad smutkem sešlau saďte jíhu smutnau,
její šum bude pro mne tryzny lutnau,
neb snad nebude jiný ji slaviti,
máti nemá v svých synů zemi hníti.
Milé mé děti, s Bohem ve svornosti,
samy jste, Máť vám brzo složí kosti,
před hrobem jest to poslední žehnání,
v hrobě umlknau Matčina volání.
V rumích Slovensko, žádní ho nekvílí,
osiralau vlast plačme, bratří milí,
aspoň my, ana zemírá od strasti, —
nikde nám Máti, nikde drahé vlasti.“
Toto je obraz Slováka! Nemá vlasti! Štúr takto rozohniť chcel mlaď nádejnú, ktorá nie
            tak ľahko dá si skutočnosti vyrvať kusy života svojho a vie sa zapáliť za ťažké úlohy,
            za vydobývanie vlasti sebe upieranej. Ľudovít sa rozžialil takto na hroboch otcov, na
            Devíne, takto zobrazil si osud národa slovenského, tu svoju vlasť udržujúceho, prácou,
            krvou svojou brániaceho a predsa bez vlasti súceho. Nič zlého sa netklo vlasti, aby
            nebolo sa to dotklo i jeho, ale nič dobrého, ktoré prišlo z ruky božej a z jeho
            spoluzásluhy o ňu, nemalo sa dostať Slovákovi. Ľudovít zhlboka žialil a žiaľu
            zožierajúcemu ho výraz dával najživší, ale nikdy nezúfal, vždy chytal sa na storakých
            miestach národného rozsiahleho života a prejavov jeho dejinných prostriedkov
            najdômyselnejších k prebudeniu jeho svedomia, jeho vôle, jeho povedomia povinnosti. Zo
            žiaľov svojich, ktorými časom zaoblôčená bola celá myseľ a bytnosť jeho, vylietal na
            výšiny jasné, namyslenej sebou síce len, ale logicky nutnej budúcnosti. O tomto
            zaspieval tiež Ľudovít a pieseň jeho znie: „Smlúva Slováků“.
[
560
]
„Ay, jak Tatra se zatřásá ode polnic jeku,
zvuk jich v boje jíti hlásá každému Slováku:
V boj, v boj, Slováci, volných otců potomci,
pášte meče k boku mužně do útoku.
Bratří k boku nás volají, syni jedné matky,
v boj nás za volnosť žádají, aby sme zdvihli svátky
své národovosti a nepodlehlosti
v jarmo zakované, dávno pochované.
Braterské jsou to polnice, braterské zástavy,
zdvihneme i my stánice ty Svatoplukovy,
[
561
]
s bratry my se spojme, věrnost přísahajme
Čechu, Polákovi, Rusu, Chorvátovi.
Jedným mlékem jedna máti někdy nás kojila,
jednau řečí nás žvatlati v kolébce učila;
včil je potlačená, v jarmo odsúzená —
matku-li my drahou necháme ubohou?
Slyšte, jako teskno volá na své děti z Tatry,
matka je to naše milá, čujme jej plač, bratří!
V boj, v boj táhněme, za národ svůj padněme,
tak ji uzdravíme, z jarma vyprostíme.
Devět sto let již běduje a na syna volá,
devět sto let odzvukuje ston jej Tatra holá:
Ach, mnohos’ trpěla, v řetězoch si vězela,
těch tě my zbavíme, tě osvobodíme.
Nu, již s Bohem, rodné kraje, s Bohem, drahé matky:
surma odchod oznamuje a nás zove v pútky,
tam, tam táhněme, kde za národ padneme,
vítězně, hrdinsky za národ slovanský.
Vzhůru, vzhůru! Ty zástavy rodu slovenského,
kdokoli jsi Slovák pravý, chop se meče svého.
Třebas i zemřeme, co svobodní zemřeme,
vlasť však ochráníme, z jarma vyprostíme.
Ač padneme, však padneme hodní svého rodu,
vnukům našim nabudneme volnost a svobodu.
Ti budau plakati, nade hroby žehnati
otcům v volné vlasti, vzhůru, bratří, v slasti!“
Pieseň táto nebola mojím vedomím ešte dosiaľ uverejnená, prechovávala sa len v
            odpisoch, a nepochybujem, že nájde sa i u iných pilných zberateľov piesní časov zašlých,
            menovite vo zbierkach tej starej gardy.
Rozmýšľajúc o prostriedkoch prebudenia národa, hynúceho v zapomínaní na svoje úlohy a
            povinnosť svoju, varilo sa to klokočom v bujnej, domýšľavej hlave Štúrovej. A tu
            prichodila mu i šľachta slovenská na um jasný, fosforeskujúci. Razom zhliadol v nej
            obrovské brvno z roztrepaného vlnobitím morským korábu, na ktoré ešte mohol by sa
            prichytiť ktorý ten syn života schopný národa slovenského. To bývali predmety, o ktorých
            dumával pod Rokošom, po Brezinách a na Kňazovom stole, keď po skončenej perióde prvej
            bratislavského svojho účinkovania r. 1838 utiahol sa ku rodičom do Uhrovca, aby oddýchol
            si a zotavil s po nesmiernych napínaniach a prepínaniach všetkých síl duchovných i
            telesných. Tu sa pripraviť mal i k štúdiám ďalším, menovite vied štátnych
[
562
]
a filológie slovenskej
[
563
]
na univerzitách Germánie.
Rodičia Ľudovítovi poľakali sa, zhliadnuc syna svojho, přišlého na prázdniny do
            Uhrovca. Len koža a kosť boli na ňom, tom niekdy kvetúcom, plnom sily, okrúhlom,
            krvnatom mladoňovi uhrovskom; to náramné množstvo denných, nočných prác s náruživosťou
            jeho nadmieru činného ducha konaných a vybavovaných, nemocou konečne skončivších sa, to
            ustavičné pohnutie mysle, to dopaľovanie sveta vonkajšieho na jeho srdce, na čuvy a
            mimoriadne živú, fosforeskujúcu obrazotvornosť, tie mnohonásobné útrapy a bôle premohli
            napokon i túto mohutnú silu prírody. No pri všetkej tejto biede telesnej nebol to
            kostlivec, akých vídame, bohužiaľ, na hrinkoch sveta, kde stretajú nás mladí, zhrbení
            starci, rýchlo zostárnuvší v žmolení a valchovaní toho biedneho tela svojho. Z hlboko
            vpadlých iskernatých, veľkých očú Štúrových lial sa prúd ohnivý a útle prsia jeho
            vydávali zvonovitý hlas zo seba a myšlienky jeho zápalisté tak sa prelievali do citného
            srdca poslucháča, že zabudnul každý na tú zbedovanú, utrápenú postavu a videl pred sebou
            samý priezračný, éterický zjav vyšších svetov a iného rodu bytnosť, než aké obyčajný vek
            plodieva. Skutočne, jeho stony a vzdychy, keď hovoriť počal, zdali sa byť stonaním
            rodičky k ťažkému pôrodu sa chystajúcej, jeho ťažké, často bez formy výkriky a stony
            boli stony génia veliké myšlienky plodiaceho. Tu naliali sa všetky žily jeho novým
            prúdom krve, jeho čuvy počali nanovo hrať, do tváre mu vstúpil rumenec a bledosť jeho
            stratila sa ako keď spoza oblakov májových na horách nakopených slnko vybleskne a
            zružovatejú okraje hôr a sihote považské! Tu bola rukou božského apoštola nakreslená
            pravda telom učinená pred tvárou hriešnych ľudí, tá pravda, že „duch jest, který
            obživuje, tělo nic neprospívá“. To slabé, v službe ducha utrmácané telo Ľudovíta nášho,
            jakmile sa dych a duch pohol v ňom, nabralo novej sily a lialo elektrinu svoju navôkol:
            akoby nový zdroj bol sa otvoril v ňom tejto sily Bohom len málo jednotlivcom rozdávanej.
            Všetky úlohy, čakajúce na mladé pokolenie Slávy, zobrazené boli v tomto štíhlom,
            strunatom, pohyblivom, večne mladom, elektriny duchovnej plnom mysliteľovi slovanskom.
            On bol zindividualizovaný obsah velikých tých úloh, ktoré duch jeho mladistvý mládeži
            slovanskej a svetu slovanskému nadiktoval v tej piesni, od nás už spomenutej: „Vítejte,
            bratři se vrátivší do sídla uměn blahého“. Je to poézia ideálov Štúrových v rúchu
            prozaickom skromných, drsnatých veršov, a zase próza vo veršoch tklivých, hlboko um i
            srdce prenikajúcich. Zatvárajúc kapitolkou touto dobu prvého bratislavského účinkovania
            Štúrovho, nemôžem nepripojiť k črtám týmto i výlevy tieto mladistvého ducha jeho. Znie
            oná pieseň, vítacia mládež slovanskú v Bratislave zhromaždenú, nasledovne:
„Vítejte, bratři
[
564
]
se vrátivší do sídla uměn blahého,
kraje vlasti opustivší, pro ducha vědožáďneho;
ten, kdo láskou k vědám hoří, ať se s zborem naším spojí:
s zborem přátelů, věd ctitelů!
Vítejte, vy vlasti synové, vlasti všem Slávům společné,
ať nás spojí svazek, bratrové, lásky k svému rodu věčné.
Každý, kdo jen Slávem sluješ a rod svůj věrně miluješ,
vstup do zboru, věrných synů zboru.
Vlasť naše sic v jármě nosí putá, která strašně břinkotají,
ona však třebas na Sláva kutá, ducha volných nespínají:
neb ducha jaré mladosti, jenž plane ohněm volnosti,
neskuje na sta ohnivých pút.
Stoná vlasť a my volného ducha ston její slyšíme,
zdaž k těm stonům ze sna dlouhého, Slávové, se nezbudíme?
Volnosť dobýť neb padnauti raděj, než v jármě blednauti,
totě Slávy synů hodné heslo!
Každý, kdož z Slavian rodu, cítí slávu a česť rodu svého,
každý, kdo volnou vlasť chce míti národu svého slavného,
ten ať vstaupí v naše zbory a ohněm za svaté hoří
práva, jenž volnost lidstva sluje.
Vstupte všickni, Slávy synové, do volného Slávů zboru,
by sme rázem co bratrové volnosti uzřeli zoru,
kde vstanau meče Sámovy
[
565
]
a kosy Kościuszkovy
proti biřicům nášho rodu.
V duchu tomto svaté volnosti věčné svazky uzavřeme,
věrní pak své národnosti, co krev v žilách, zůstaneme,
a třebas místo volnosti zletím v bezedné propasti,
srdce předce tluče jen volností.
Ostatníkráť udře za volnosť, když se ozve mír od pádu,
to pravdy hájitelů ctnosť, to ctnosť slovanského rodu!
Nezemře však duch volnosti s nami, nebo on z propasti
vyjde a roznítí jiné bratry.“
Pieseň táto je z r. 1835, ktorou otvorilo sa zasadnutie spoločnosti slovenskej v
            mesiaci septembri. K prísnej vede volá Ľudovít mládež, čo v ten čas nevídaná, neslýchaná
            bola myšlienka; jeho vlasť, ku ktorej láskou horí spevec mladý, nie je oná „ojczyzna“
[
566
]
poľského a „haza“
[
567
]
maďarského šľachtica, totiž hruda zeme, na ktorej žije a tyje privilegovaná
            kasta, ale je mu drahá zem materská, na ktorej živý a históriu tvoriaci národ, nateraz
            zopiaty zovšaď putami, ktorý ale cestou vymoženého práva a slobody vymanený,
            vyslobodený, má byť národom obnoveným, zobudeným, uspôsobeným k bytu a životu
            šľachetnejšiemu. Mládeže slovanskej úloha, na všetkých poliach života k tomuto
            prechovanému cieľu niesť sa, to je, čo chce riecť mladý tento orol. A v tom snažení
            podľahnúť, je mu víťazstvom večným, pradúcim sa len ďalej na budúcnosť cez hrozby
            jedných, aby semä voľnosti, siato lepšími duchmi, vzrástlo v budúcnosti, ktoré dočasne
            ešte vzrásť nemohlo. Padnúť teda? Eh, čo by padnúť, len zasiať semä, len ho zasiať v
            kyprej pôde národa! To poézia, to i próza! To sen, to i skutočný život Štúra.
V rečených prázdninách (r. 1838 júl a august) matka Ľudovítova plakávala — privčasne
            pravda — nad istou smrťou tohoto zo všetkých najmilovanejšieho syna. „Veď sa mi on z
            toho Nemecka nevráti viacej, tam mi ho pochovajú a ja mu ani len tú poslednú službu
            zatlačenia očú milostných nebudem môcť preukázať.“
Ľudovít trávil prázdniny tieto v kruhoch priateľov, s ktorými robieval výlety do hôr.
            Tam cical vozduch Tatier mohutných,
[
568
]
tam dychom prírody omladol, tam sa kúpal vo vodách čerstvých, tam žil z
            rozpomienok snívavej mladosti. Piesňami, rečami, načúvaním šumotu hôr a duchov horských
            Rokoša, Brezín, Kňazovho stola plnili sa výšiny, úval a doliny. Ešte nakoniec, pred
            samým odjazdom do Halle, zvolal priateľov a rodinu na Kňazov stôl, ešte raz chcel vidieť
            túto kolísku svoju, ešte raz nad ňou vyspievať slasti i žiale duše svojej, akoby ozaj
            tak malo byť, ako bála sa, že tak sa stane, sladká jeho matička, a on by nemal viacej
            zhliadnuť tieto rozkošné hory a kraj tento báječný. Tam šli vysoko vlny horovania ducha
            Ľudovítovho.
Vďaka mu, že naznačil nám šľapaje toho, čo hýbalo dušou jeho; zostalo nám niekoľko
            dumiek, ktoré otisknuté boli v „Květoch“ (ročník 1838/9) a ktoré dobu túto ospevujú. On
            rád na výletoch svojich s ľudom obcoval, on videl v prostom našom človekovi akúsi vyššiu
            bytnosť, ktorá sa iba kryje zovnútornou tou svojou nepatrnosťou, jemu bol každý starec
            hodný hlbšieho bádania. Tam ho stretne starík zbedovaný a Ľudovít sa domáha na jeho
            osudy a zvie, že lantoš syn:
„Vysmál se otcově chudobě,
[
569
]
zlapiv mne odešel s slovy potupnými,
a teď již hýří s kamarády svými;“
ako mu to dôverne vyrozprával otec.
„Starčeku dobrý! znectěné šediny
a smutný stav váš skalu by pohnuly!“
[
570
]
Tu uslyší historický plač matiek popadaných tam pod Belehradom, tu na rovinách u
            Lipska; nad tamtými necháva plakať matky, bráni ale plakať mužom, dumajúc:
„Nelkám nad pádem reků podtatranských,
[
571
]
leč že se kraji nezhojila rána,
že krev jejich není krví pelikána.“
Nad týmito (t. j. padlými u Lipska) voči omrzačeného starého vyslúžilca, ktorý imanie
            i zdravé údy potratil v službe vojenskej dvadsaťpäťročnej a teraz žobrať musí, horlive
            vyzýva matky popadaných bohatierov, aby spievali, nad čím ich srdce bolí:
„Nechať památky ku potomstvu plynau!“
Pravou rozkošou bolo Štúrovi načúvať ľudu, porozprávať sa s ním, pozorovať tok jeho
            žiaľov, sĺz a žalôb, a najmä keď mu pieseň dáka do ušú uderila, tu zastal a očúval tie
            hlasy speváčky nevidenej, kým neustala. Nejeden nápev takto počutý sprevádzal ho celým
            životom. I posledná spoločnosť so Štúrom brala sa večierkom z Kňazovho stola, keď tu
            naraz pristaví veselý vravor a Ľudovít velie ticho zastať. Čo bolo? V úvale vzdialenom
            nôtila speváčka, hádam pod bremenom batoha trávy, a tichosťou večernou zreteľne niesli
            sa slová nápevu prenikavého:
„Mať moja, mať moja
za dvoma horami,
už ma hlávka bolí
čo plačem za vami.“
Štúrovi boli pieseň i nápev ten stálymi sprievodcami životom. A keď zmorený myslením
            o ťažkostiach doby a pomerov ustavične zhoršovavších sa usadol do kútika svojej chyže a
            nevidel z daných tu okolností žiadneho veselšieho výhľadu, tak že mu srdce stisnuté bolo
            a myseľ až k smrti skormútená, vzlietol duch jeho do úbočia Brezín a na Kňazov stôl, a
            „Mať moja, mať moja“, pieseň tam prvý raz počutá, znela skromnou jeho komnatou.
Z tejto doby lúčenia sa s ríšami týmito prírodnými je i jeho dumka 5.,
[
572
]
ktorú tu kladiem:
„Rokoši, vrchův Uhrovských vývodo!
ty do úvalů a dolín sezíráš,
sedlisk naších rodin,
ty zrak na mnohé hory upínáš,
výšky drahé země.
A mezi těmi Inovec se modrá
nad Matouše sídlem;
i kolmý v dálce tam se Zobor čeří
nade svatou Nitrou.
[
573
]
Rokoši, dávné stařiny svědku!
jak si ode mne stokrát šťastnější,
ode mne mlada!
Tys’ slyšel zpěvy, jakby nyla
opuštěná světem;
tys’ viděl svatou Nitru oslněnau,
a jí Nitry svleky!“
Ospevujúc hrady zapadlé novšej doby, vrhá ohnivé zraky na jeden z nich tam v stráňach
            Rokoša a Kňazstola, opustený už, ale v rumoch svojich náležajúci rodine grófov Zay,
            bujne vtedy haluze svoje vyháňajúcej. Poézia Štúrova nevie o ňom inšie povedať, ako že:
„… slynul
sídlem statné rodiny;
[
574
]
teď den jeho už pominul,
letí ze své výšiny.“
O toľko ale hovornejším stáva sa Ľudovít v poznámke k 6. dumke („Květy“, 1839, č.
            34), ktorou prestiera svoju sieť po mladšom pokolení rodiny Zayovskej. Koľké nádeje
            skladal Ľudovít do vysokej šľachty na zemi Slovenska obydlenej, vidí sa z toho, čo
            hovorí o grófoch Zayovcoch. Chudák učenec náš, ako strašne sklamal sa! Čujme hlas
            Ľudovítov k statkárom a šľachte slovenskej, lebo skutočne v tom, čo píše o Zayovcoch, je
            jeho myšlienka o šľachte slovenskej:
„Hraběcí tato rodina jest jedna z nejstarších a spolu i z nejslovutnějších rodin
            krajiny uherské. Proslula zvláště ve vojnách tureckých a po ukončení vražedlných těchto
            válek veždy čítala mezi svými údy muže, jenž v pokoji k dobru krajinskému vůbec a ku
            štěstí četných svých poddaných všemožně přispívali. Ona bohatě nadala školy evanjelické
            prešpurské, jakož i obohatila knihovnu škol těchto mnohými dílami a ozdobila všelijakými
            pamětnostmi. Blahé paměti Emerich Zay, otec nynějšího hraběte Karla Zayho, c. kr.
            komorníka, hlavního dozorce církví a škol evanjelických v okolí předdunajském,
            zasloužilým zvláště se stal o své četné poddané, u nichž dobrodiními svými nepomíjející
            památku po sobě zůstavil. Rozdaroval on mezi ně na sta knih, mezi nimižto zvláště
            zpěvníky a nové zákony nejčetnějšími byly, dal vyučovati dítky chudobných na své útraty,
            neodopřel žádnému ucházejícímu se o poklady tyto duchovní svého dobrodiní, čehož
            nejlepší svědectví vydati může p. Samuel Štúr, uhrovské školy učitel, drahý otec můj.
            Vysoce vzdělaná choť jeho, Maria,
[
575
]
svobodná paní z Kališů, chvalně i co spisovatelkyně v jazyku německém známá,
            rozdávala co rok odměny dítkám pilnějším a připravovávala jim po zkauškách radostné
            zábavy, jakových i původce tohoto vícekrát účastným se stal. Dobrotivá paní tato ještě u
            vysoké stáří žije, manžel její zemřel na úplavici (choleru) 1. 1831. Miloval slovančinu
            a zvláště v krásných slovenských nábožných zpěvích největší zalíbení míval, za kterou
            příčinou bavíval se nejraději v Uhrovci, překrásné, horami ze všech stran otočené
            dolině, kde příležitost měl je slýchati. Po smrti jeho nastaupil co dědic v rozlehlých
            panstvích již svrchu připomenutý Karel hrabě Zay, jehož čistolidská, po otci zděděná
            mysl nejlépe se tím poznati dává, že hlavnímu dozorci panství svých veždy přísně dobré
            zacházení s poddanými svými ukládá. Kéžby i jiní bohatí velmoži v Uhersku sobě toto
            heslo vyvolili! — O rodině hrabat Zaych časem původce obšírněji pronésti se míni.“
[
576
]
Schválne sme celé toto miesto vypísali, aby tým lepšie padala v oči a liala svetlo na
            vtedajšie pomery pomluva šľachty slovenskej proti národnostným pohybom slovenským, a
            menovite pomluva, ktorou sa Zayovci vyznačili oproti Štúrovi, tomuto tak eminentne za
            všetko dobré a krásne šľachty slovenskej zaujatému vedomcovi, pomluva totiž tá, že
            hovieme komunizmu.
[
577
]
My mali byť komunisti, ktorí sme boj viedli zákonný za práva národov
            všetkých, a ktorí sme šľachtu našu prosili, aby ona stala na čelo národa proti
            utláčateľom práva a slobody. Nuž ale veď o tom bude reči ešte dosť, tu sme len vopred
            chceli upozorniť čitateľstvo na beh myšlienok Štúrových už za rána jeho mladosti hlboko
            pojatých, ktorým do konca verným zostal.
Slnce zapadalo, keď Ľudovít na Kňazovom stole držal posledné lúčivé slová ku
            zhromaždeným priateľom; na druhý deň mal nastúpiť púť ďalekú za ideálmi vedy túžobne
            hľadanej. Už sa lúče jeho ponorili za hory považské; vpravo, od východu dvíhali sa
            mračná. Ako to v duši jeho vyzeralo, ako v nej žili títo velikáni mŕtvi, vždy však sa
            obživujúci s príchodom obživenej prírody, to nám rozpovedala dumka jeho ôsma.
[
578
]
voda o zbytkách slávy pošeptává,
na vás přepadlé dědictví chovejte,
s potomkem otců zašlých čisté pleti
o časech dávných jen se posmlauvejte!
Než vy mlčíte — místo odpovědi
oblaky a mlhou zastíráte hlavy?
Tak činí, komu líto, na co hledí,
kdo je pamětliv pouhaslé slávy.“
A Ľudovít opustil vlasť a národ na dva dlhé roky. To, čo zvieralo citné, dobré jeho
            srdce — bol národ jeho opustený, trýznený. S týmto národom cítil sa jedno. Žiaľ, púhy
            žiaľ bola bytnosť táto.
Čujme ho, ako sám opisuje sa:
[
579
]
„Bere se pautník, po Považí kráčí,
[
580
]
zamyšlen kráčí, kamo voda spěchá;
tvář jeho bledá, jako tvář měsíce,
když jej kolesem páry ohradily.
I ustav sedne, do vod oči spustí
a zas je vznese na hory a rumy,
opět pohříží a zase otáčí,
posléze upře na Matauše hradby;
tkvějí tam málo a hned se sesmeknau,
samochtíc padnau do hlubiny Váhu.
Zavzdychne pautník a ruce sepíná,
opět je složí a o břeh se opře;
den se již sklání, on nehnutě leží,
a nad čím vzdychá, nade čím si stýská?
Ne nade hradbou Matauše a rumy,
kde jen starina se tají a žije,
ale nad sebou, nade svými losy.“
A prejdúc v druhé priestory dejinné Slovenska, ku pekným rovinám a šíravinám svätej
            Nitry, i tam vznáša uboleného srdca a ducha pohľad do minulosti skvelejšej, ale i tam
            zase vidí iba „zbytky slávy“:
„Tvář jeho bledá, jako kdy za rána
slunéčko ze mhly bledo probleskuje,
a pautník vzdychá a ruce sepíná;
voda o zbytkách slávy pošeptává,
pautník nad sebou, jen nad sebou vzdychá,
na břehách Nitry svůj los oplakáva.“
Zrastený bol los Ľudovítov s losom národa slovenského, a malomyseľnosť istá, mdloba
            istá, všetkých veľkých ľudí časom pokúšajúca, zmocňovala sa jeho pri lúčení sa s
            vlasťou. On videl, že úloha je väčšia, ktorej sa posvätil, než aby ju vyviesť mohol, ale
            predsa nerezignoval nikdy, ale z mdloby v novú silu prelieval sa duch jeho. Teraz bolo
            útočište jeho — veda. Vedou preniknúť chcel do „slávy gorodu“.
[
581
]
On bol posvätenec v najčistejšom toho slova zmysle. Kde stál, tam stál národ
            jeho s ním, a ako ten národ nešťastný nikoho už svojím, iba seba samého byť zná, tratiac
            zo dňa na deň dôveru k celému svetu, tak stál o samote, ba proti sebe samému tento
            fanatik lásky k národu. I keď vulkanickú túto, mládenčiu individualitu Ľudovíta
            nezapomenuteľného opálili kedy dvoje čiernych očú devy slovenskej
[
582
]
a počínal sa domáhať srdca jeho ideál sladkavej slasti, tu ako postrelený
            jeleň zutekal i s ranou svojou vo svet hôrny a vyhryzol sám a sám jazvu lásky a vymyl ju
            vodami hôrnymi, bo nemalo sa domôcť šťastia junáka nášho o samote, kým národ leží v
            nešťastí poroby.
Tak odobral sa Ľudovít na jeseň r. 1838 do Nemecka.
VI.
Do hlbokej tíšiny vied utiekol sa Ľudovít zo sveta búrneho, plného útrap, bojov a
            bolestí nesmiernych. Rozčúlenie, aké vyniesol zo zväzkov priateľských tam v stráňach
            nádherného Rokoša, zádumčivých Brezín a dojemného Kňazovho stola, spotencirované v
            lúčivom zasadnutí stred mládeže bratislavskej, kde sme všetci v slzách zachádzali sa
            rozčuľovaní básňami, rečmi a nastalým rozžehnávaním sa s milovaným vodcom a priateľom,
            zopätovalo sa v tejto duši nádhernej ešte naposledy v Prahe, v ktorej Ľudovít napísal
            tieto riadky:
„V Praze České, 1838 dne 17. října. Bratru vřelemilovanému Aug. Horislavu
            (Škultetymu). Předrahý můj Horislave! Odcházeje z končin pobratřených, nemohl sem se
            zdržeti, abych Ti, maje ještě příhodné místo, několik slov vlasteneckých, jakoby
            rukojmím citů mých, neodeslal a Tobě mé pozdravení písemně nevyjádřil. Zýtra odcházím do
            germánských krajin; dnes se žehnám s bratry při Vltavě, dnes se žehnám i s Vámi tam na
            Dunaji, přeje Vám všelikého pohodlí, všelikého prospěchu ve prácech Vaších, Vy spanilá
            čáko Slovenska! Pracujte rozmyslně, statně, aby ste vyplnili určení, jenž vám vyznačeno
            v koleji Slovenska, aby ste jednouc stopy nechali života svého na vesmíru tomto. K Tobě
            zvlášť nyní, můj Horislave, obrací se řeč má, znajecího, že veliká jestiť Tvá v
            počínáních našich důležitost, abys jak možná zasazoval se o pořádek při knihovně, o
            obohacení pokladnice atd. Nástupcové Tvoji vděčnými Ti budou za pořádné Tvé úřadování a
            což největší jest, vykonals povinnost svou, již Ti tak četný zástup mladých Slovenska
            synů na srdce vložil. Postaral sem se již o to, aby Vám knihy řádně docházely. Na má
            dotírání hnedky dva balíky od Špinky a Pospíšila
[
583
]
na Šwaigera odeslány jsou. Již nyní Ty dozorce knih jdi k Šwaigerovi
            prohlednouti a pouč bratry o přijití spisů, aby takové sobě kupovati mohli. Čím více se
            knih odbude, tím bude pořádnější knihkupectví, a tak již Ty napomínej koho můžeš, jaks
            to dělával za předešlých let.
Na loučivý večer zapomenouti nemohu, ani kdy zabudnu; ještě mi posavád Hollého
            hřímající verše v uších znějí.
[
584
]
Ó, Hollý, výtečný Hollý! Ty zvěstu dávnověkosti naší. Ty představovateli
            věrný národnosti naší. Jděte ho navštívit o Velké Noci a na každý pád nějako se o to
            pokuste, aby byl zkreslen.
[
585
]
Umře-li prvé, než jej zkreslíme, hanba padne věčná na nás, že smě tak
            velikého, obrovského genia potomkům naším v podobě nepřechovali! Nu, ži blaze, ži
            šťastně, Horislave můj. Žehnám Tě a žehnám všecky bratry: Jaromíra, Dalibora, Bohuslava,
[
586
]
Michaloviče a všecky jiné. Teď se již zamlčíme. S Bohem! Tvůj upřímný
            Ludevít.“
A Štúr sa skutočne „zamlčel“. Tam na brehoch Sály,
[
587
]
v meste univerzitskom, starými Dobrosoľ, Nemcom Halle zvanom. Povestná
            vítobrežská univerzita zo 16. a 17. stoletia spojená bola s univerzitou dobrosoľskou a o
            tomto čase slynula nad iné mnohé univerzity germánskeho sveta. Tu našiel útulok búrami
            zmietaný duch Štúrov, tu srdca nepokoje sväté, tu mysle jeho dumy podivné skúpali sa v
            bohatých vodách vied, tu rozum jeho vo mnohom už prerobený, v celku rozvnadený ku
            tvoreniu a skladaniu si svetov nových, veľkolepých ideálov pohrúžil sa v štúdium
            opravdové; tu konečne našiel v Dobrosoli Ľudovít náš i pre telo svoje nové, obživujúce a
            reštaurujúce ho živly.
Čo ale na celý život Štúrov obživujúce pôsobiť muselo, bol ten nový pomer ku svetu,
            do ktorého tuná vstúpil. Ľudovít bol dvadsaťtriročný mladoň a mal už za sebou peknú,
            najkrajšiu možno povedať históriu ducha. Dary jeho boli mimoriadne, energia jeho morálna
            veliká, sila vôle železná, a obrazotvornosť, tak potrebná k odvahy plným úmyslom,
            čerstvá a živá. Povesť jeho dobrá niesla sa po šírom Slovanstve. On, navykol obdivovaným
            a na rukách noseným byť, spoločnosť celá, v ktorej hýbal sa, cicala dúškom jeho životné
            snahy a šťavy, a on neprestával vydávať zo seba prúdy oduševnenia a života. Ním sa
            plnila okolina duchov obtáčajúcich ho. Tu naraz stál voči svetu celkom novému, velikému,
            sebe docela cudziemu, duchom mnohočetným, autoritám vysokým, velikáňom vo vedách
            uznaným, to na jednej strane; na druhej strane stál voči mnohočíselnosti mládeže
            vyneslej a tradíciami svojského vyššieho života napájanej, nesúcej sa smelo k cieľom
            vytknutým kroz velikých národných mysliteľov a básnikov; tak stál, prijímajúc do ducha
            svojho nové vtisky, nové pojmy a idey, nové názory na svet, nové celé sústavy náuk, nové
            prúdy života. To ohromilo a zaujalo celého ducha Štúrovho.
Ku tomuto všetkému pristúpila skúsenosť nová. Vedomcovia dobrosoľskí objavili sa
            duchu jeho čo mimoriadni dobrotínovia, tak ako si ich len v ideáli slovanskej dobroty
            duch jeho myslieval v dumách o budúcnosti pohružovaný. Profesori dobrosoľskí upozornili
            sa hneď s velikou sústrasťou na postavu túto mladoňa nadšeného; tvár inteligentná, no
            zbedovaná trudovinami, priezračitá nevinnosťou, no utrápená bojmi duchovnými, prsia
            široké, no sedaním dnu stlačené! Oddali teda nového commilitona
[
588
]
konzultácii najlepších svojich fyziológov a lekárov, ktorí jednonázorne
            poznali prameň biedy tohoto krásneho inak výtvoru prírody ľudskej a menovite prírodných
            síl mladoňa tohoto ušľachtilého, zanedbanie tela, naproti ale prílišné napínanie síl
            ducha. Predpísali teda Ľudovítovi čo najprísnejšie držanie rozumnej miery v štúdiách,
            časté, pravidelné gymnastikovanie, šermovanie, koňmo jazdenie a hojné v prázdninách
            cestovanie. Vodca na Dunaji, Štúr, stal sa na brehoch Sály poslušným študentom, naberal
            a cical do seba veliké dojmy názorov a vied, vo veľkom vtedy panovavších na vysokých
            školách dobrosoľskýoh, a dieťaťom stal sa v múdrych lekárov ruke, najmä už i preto, že
            ich predpisy neboli šablonovité drkotanie a dve na tri pletenie, podľa spôsobov bežných Aeskulapov,
[
589
]
nadto povahe jeho a zloženiu mysle a obrazotvornosti jeho zodpovedalo to
            všetko. A pretože u Štúra všetko, čo podnikal, prijímalo na seba ráz služby, časom
            zúžitkovať sa majúcej v prospech národa, ku šermovaniu prijal ešte i cvičenia sa v
            streľbe do cieľa z pištole, ktorá zábava bývala mu i pozdejšie milou a vo vzhľade k
            pomerom, otreštenými haraburdákmi maďarónskymi znebezpečenými, práve potrebnou. I
            jazdeniu tak navykol v Dobrosoli, že vrátiac sa do vlasti, rád užil každú vhodnú
            príležitosť poskytnutú mu k jazdeniu koňmo. Z Bratislavy bývali mu milé výlety na Hlboké
            a kedykoľvek prihlásil sa k návšteve, nikdy nezabudol dodať na konci, abych zaopatril
            dva kone k výjazdom. Zábavy naše potom záležali z hojného jazdenia koňmo do okolia
            utešeného, otáčajúceho tichú túto dedinku, ku boru, Štúrovi tak veľmi sympatickému, a do
            údolia rakonosnej Myjavy, šumiacej popri rozsiahlych lúkach hlbockých; zajazdili sme si
            tu i tu i ku priateľom okolným. Držanie sa jeho na koni bolo pravidelné, priame,
            junácke. Šermovanie zaviedol pozdejšie i medzi mládežou slovenskou, čo bolo predtým
            neslýchané; potom a teraz tuším tiež zaniklo. Načo driev nedotušúval u mládeže, to stalo
            sa po návrate jeho stálym: totiž priame chodenie s vystretými prsami; k tomuto
            pristúpili pravidelné prechádzky v každom počasí, čo všetko za príkladom dobrosoľských
            svojich skúseností zavádzal i medzi mládežou slovenskou.
Ľudovít sa telesne úplne zotavil k velikej radosti všetkých nás, ktorí obávali sme sa
            oňho z tohoto ohľadu.
S pravou, žhavou túžbou po vedách a rozšírení svojich známostí vrhol sa Štúr k nohám
            dobrosoľských veľkých vedomcov. História, filozofia, filológia, vedy kameralistické
[
590
]
boli hlavné predmety jeho štúdií, ktorými sýtil a napájal dušu svoju. Inak z
            domu teologicky naladený, vo vlasti svojej však náukami racionalistických profesorov a
            duchom toho času od povolania teologického odvedený, celý už venoval sa disciplínam
            svetským, ktorými poslúžiť chcel mládeži slovenskej, mieniac ju vychovávať a viesť k
            rozbíjaniu železných pút, ktorými od století zviazaný a na zem povalený ležal národ
            slovenský. I sedával pilne u nôh slávneho historika Henrika Leo,
[
591
]
s ktorým i osobne často obcúval a z priateľstva ktorého tešieval sa; potom u
            nôh filozofov Dunckera,
[
592
]
Röpella,
[
593
]
Erdmanna,
[
594
]
Schallera,
[
595
]
hegeliánov
[
596
]
to najčistejšieho zrna, o ktorých platilo to samé slovo, ktoré jeden z
            najprednejších priateľov a učeníkov tohoto filozofa, Förster,
[
597
]
r. 1826 zaspieval:
„Auf dem geflügelten Ross des Gedankens ritt er zur Streitfahrt,
Führte der Wahrheit Schild, führte der Glaubens Panzer“
[
598
]
Najmä však pilným býval u nôh majstrov-filozofov, Boppa
[
599
]
a Potta.
[
600
]
Uvedený v iné koľaje filozofických názorov, než boli Kantovej
[
601
]
školy názory kriticizmu, k velikému zadosťučineniu duše svojej poznal i
            šľachetné, vysokovyneslé námahy Tholuckove,
[
602
]
hlboké názory cirkevné Guerickeho.
[
603
]
Slovom, čo bolo najlepšieho zo všetkých ohľadov vedy, to pritiahlo k sebe
            Ľudovíta roztúženého po veľkom a pravom. I študentský život Nemcov zaujímal ducha jeho
            inak, než to bývalo pred ním, kde naši tiež iba buršovali s buršami,
[
604
]
ale buršovstva vlastného opravdové ciele nechápali. Prísna morálnosť,
            národné sebavedomie germánske, záujem totožný všetkých kmeňov a štátov nemeckých,
            kresťanský názor na svet a úlohy národné, prísna, pochopu svojmu primeraná
            spravodlivosť, práva a slobody hájenia proti mocným i šablónam zastaralým, pozdviženie
            ľudu obecného, ušľachtenie skostnatelého v kocúrkovskom filisterstve
[
605
]
meštianstva, zblíženie sa k sebe všetkých stavov, z ktorých pozostával
            národ, odstránenie kozmopolitických snov a prijatie úloh praktických, čiste národných,
            očistenie národa od znemravňujúcich ho francúzskych obyčajov, židovskej povrchnosti a
            ľahkomyseľnosti, náprava základná štátneho zriadenia vo všetkých veľko-, stredno- a
            maloštátoch nemeckých, konečne otvŕdzanie telesné a cudzí mrav: to boli ideály mládeže
            nemeckej, ktoré ona vo svojich rozličných spolkoch a jednotách vzdelávala, ktorými sa
            prebúdzala, k vyvedeniu ktorých túžila a ozbrojovala telo i ducha svojho. A toto všetko
            vysoko cenil Štúr, načúval pilne týmto zhlboka idúcim hlasom živlu oného, na ktorý, tu
            doma zakladal všetky nádeje snívavého ducha, všetku budúcnosť národa; a hoci sám
            nevstúpil do žiadneho zo spolkov študentských, bral predsa vrelú účasť čo pilný hosť na
            všetkých verejných prejavoch mládeže, na komersoch, fakládach, seminároch učených a
            rokovaniach súkromných. Tým zoznámil sa s celou históriou buršovníctva, kvitnuvšieho v
            Nemecku najmä od r. 1817.
[
606
]
Zavčasu však ostrovtipom svojím zoznal i stinné strany tohoto jednotenia sa
            mládeže a pohrúžil sa v čisté tie ďalšie výbežky snáh ideálnej mladosti germánskeho
            plemena. Preto, ako nikdy ho nezelektrizovali dobrodružné buršácke tvoreniny, tak i
            hegelingov — ako nazývali mudrákov, ktorí vyšli síce zo školy Hegelovej, ale trčať
            zostali buď na povrchných len formách a formulách, buď dokonca falošné konzekvencie
            ťahajúc zo systému do ríše bludov, ako zašli Ruge,
[
607
]
Ronge,
[
608
]
Feuerbach
[
609
]
atď. — premrštenosti a enkomiastika
[
610
]
ich nechali ho chladným. On filozofiou Hegelovou obživil, zúrodnil iba
            nesmierne prijímavú pôdu génia svojho, ktorý potom s celou opravdovosťou a originalitou
            pracoval vo vedách i v živote.
Štúr nepodľahol germánskej vede so svojimi pôvodnými názormi na svet a úlohu
            historickú Slovanov, veliké sily jeho ducha dostatočné boli k ratovaniu tejto
            individuálnej geniality; jemu stála pravda vyššie než prúd panovavších, alebo panstva
            domáhavších sa náhľadov a pojmov. On, hoci preniknutý bol vďačnosťou ku každej
            opravdovej velikosti ducha, či tu doma, či vonku, či vo vede a umení, či v cirkvi a
            štáte, čo na šírom poli mravného a spoločenského života, predsa nezvykol bez
            najprísnejšej kritiky „jurare in verba magistri“.
[
611
]
Cestovanie jeho po Nemecku a obcovanie s učenými ľuďmi podáva hojné dôvody
            toho. Zastaviac sa pri pomníku Poniatowského
[
612
]
v Lipsku, zacítil potrebu istého spôsobu korektúry svojich náhľadov prvej
            mladosti, o ktorých vedel, že rozšírili sa medzi domácou mládežou, menovite náhľadov na
            dejepravu velikých udalostí napoleonovských. Mladická myseľ jeho zaoberávala sa často
            históriou tej doby, tak mohutne na osudy národov vplývavšej. Profesor náš — i Štúrov —
            Gabriel Kováč-Martiny, kedykoľvek prišla reč o Napoleonovi I., vždy dodal „iste turbator gentium“,
[
613
]
proti čomu Ľudovít, vzdor velikej svojej úcty, ktorú choval ku svojmu a
            všetkým nás milému a vysoko ctenému učiteľovi, neprestajne polemizoval; jemu bol
            Napoleon nie „turbatorom“, ale regenerátorom a reformátorom národov, bol mu stelesnenou
            veľkosťou a geniálnosťou, bol mu, ako Hegel ho pomenoval, „die Weltseele“.
[
614
]
. Čím hlbšie však boli štúdiá jeho vedy historickej a slavistiky zvlášte, čím
            pálčivejšou stávala sa pokrokom času jeho láska ku veľnárodu slovanskému vo všetkých
            jeho kmeňoch, tým viacej ochládala jeho napoleonistická oduševnelosť, a kritika Štúrova
            brala sa stredom pravdy, kde znie heslo: „medio tutissimus ibis.“
[
615
]
História a ďalšie ciele Slovanstva boli mu vodičom a mierou. O tomto svojom
            navštívení pomníka Poniatowského napísal nám Ľudovít len tak akoby mimochodom, ale s
            dobre cielenou tendenciou cestopisný článok do „Květov“, roč. 1839 č. 35, ktorý medzi
            mládežou bratislavskou veliké dišputy zapríčinil. Bolo totiž medzi nami po odchode
            Štúrovom dvojaké prúdenie svetonázoru historického. Dá sa najvhodnejšie označiť tak, keď
            ho pomenujeme náhľadom poľským a ruským. Obdivovateľmi Napoleona I. boli sme všetci, ale
            keď už dotýkal sa Slovanstva, išlo nám jedným ústami kyslé, medzitým čo iní stavali so
            zloženými rukami pred Napoleonom. Keď r. 1839 zavítal nám rečený článok Štúrov,
            obidvojakého prúdenia zástupcovia chytali sme sa ho rukami-nohami, chtiac z neho pre
            svoj náhľad navážiť autority. Jedni vysvetľovali si Štúrove náhľady v zmysle poľskom,
            iní v zmysle ruskom. Článok sám dýcha vonkoncom duchom slovanským a líči celkom
            objektívne náhľad jeho na osudnú bitku národov u Lipska
[
616
]
r. 1813 v dňoch 16. — 19. októbra. Hovorí medzi iným: „Přehrozná půtka tato
            slušně se nazývá osudní bitvou, jelikož od výpadku jejího závisel budoucí stav Európy,
            všech národů ji obývajících, byť i bezprostředně nebyli vzali na ni podílu. Otázka byla:
            bude-li Napoleon ještě dále krajiny a národy podmaňovati, jim s přestolu svého, na který
            se tak neočekávaně vyšinul, zákony a pány, jakby se mu líbilo, dávati a vnucovati, čili
            nic? Bitva se pro toto poslední rozhodla; Napoleon vytáhl kostku černou z urny osudu.“
            Zmysel celého článku namierený je proti prijatej všeobecne mienke v Nemecku, že by
            Nemcami bol býval povalený tento kolos korzický. Podľa Štúra nie tak bolo, ale Rusi
            dokonali víťaznú bitku a spravodlive strestali nájazdníka sverepého na svoju zem z r.
            1812. „Nebo, — rozumuje Štúr, — když dne 16. října vítězství k straně Napoleonově na
            pravém křídle sklánělo se, takže již v městě Lipsku na jeho rozkaz, jakoby po dobytí
            úplného nad spojenci vítězství, všemi zvony sezvánělo se: vojsko ruské, přirazivší na
            pravé toto křídlo, je k ústupu přinutilo a později na hlavu porazilo. Nepřipomeneme
            pluků rakouských hrdinství, jenž, jak známo, nejvíce ze Slovanů záležejí. Bitvou touto —
            vítězstvím Slovanů — uvolnilo se Německo od poddanství francouzského a nezadlouho na to
            následuje proměna správy občanské v krajinách německých.“
Myšlienka teda Štúrova je tu dosť jasne vyslovená, že Nemci majú čo ďakovať Slovanom,
            že oslobodení boli od jarma Napoleonovho. Niekdy býval mu Napoleon reformátorom a
            osloboditeľom národov, teraz nachodil sa voči názorom, že Nemci oslobodili Európu od
            tohoto „turbatora gentium“, no Štúr z tamtoho bludu vynikol a ukázal, že na sile
            slovanskej zlomený je mohutný Korzikán.
Oproti poľskému pochopovaniu veci vyslovil sa Štúr nasledovne, potom keď vzdal
            zaslúženú chválu hrdinskému vodcovstvu Dombrowského a Poniatowského, ako tiež čatám
            poľským pod nimi udatne bojovavším: „Dali se ještě konečně Poláci zavést Napoleonem,
            nepamětlivi jim prve daných a nesplněných přípovědí, nepamětlivi nevděčného s nimi
            nakládání ve Vlasku, na ostrově Haiti
[
617
]
atd. Napoleonovi dosti bylo licoměrně několik slov prohoditi, a již se
            valily pluky na poskytnutí jeho. Toliké rekovství a tak zavedené! Toliká víra k jiným na
            místě k samému sobě! A toto jest, nad čím se skoumavé slovo pozastaví!“
Konečne necháva utekajúcu armádu pyšného novovekého Nabuchodonozora sekvanského
[
618
]
brániť hŕstke bohatierskych Poliakov pod Poniatovským, ktorý zachrániac
            vraha slovanského mena, oklamavateľa a zvodcu poľského národa, sám troma ranami porazený
            zahynul vo vlnách rieky Elstery. Toto cítil, tieto myšlienky prelievali sa srdcom
            Ľudovítovým, keď na jeseň r. 1838 navštívil pomník Poniatowského.
V Dobrosoli bol Štúr na všetky strany obľúbeným, tu získal si tiež známosti so
            širšími kruhmi literárneho sveta, ktoré nakloňoval k náhľadom Slovanstvu prajným. Tak
            napr. z tejto známosti pošlo spojenie jeho s redakciou velikého politického vtedy vplyvu
            „Všeobecných augsburských novín“,
[
619
]
do ktorých písaval obranné články na národ slovenský maďarizmom utiskovaný.
            Štúdiá jeho národno-hospodárske, vedy kameralistické, historické, filozofické,
            filologické — tu obzvláštne pomer sanskrtu
[
620
]
ku slovanskému jazyku zaujímal ho vo veľkej miere, kdežto dosiaľ za
            príkladom dotohočasovým iba grécko-latinská filozofia bývala smerodajnou —, štúdiá tieto
            jeho neboli predsa vstave utlačiť túžbu jeho po vlasti a národných osudoch Slovenska.
On stál vo spojení s mládežou a bral srdečný podiel na vývinoch národno-vedeckého
            ruchu; zvláštnu radosť mu pôsobili zprávy o zavedení medzi mládežou nového spôsobu
            cvičenia sa v rečníctve. Tieto rečnícke zasadnutia bývali súkromné, kde zvolený od
            účastníkov predseda dával predmety ku historickým pojednaniam; jeden predmet bol daný
            vopred štrnástimi dňami, o ktorom mal jeden referovať písomne a ostatní potom rokovali
            ústne; druhý však predmet býval daný v zasadnutí, o ktorom rokovalo sa „ex stapede“.
[
621
]
Okrem histórie bývali dávané predmety sociálne, pedagogické, cirkevné atď.,
            pri ktorých postavený býval i protirečník s celým aparátom obyčajných dôvodov
            nepriateľov národa slovenského. Táto nová metóda obživovania mládeže robila Štúrovi
            velikú radosť, a on často sám dopismi svojimi navrhoval nám predmety vedecké, o ktorých
            jednať a študovať sme mali.
Okrem tejto činnosti cestoval Ľudovít do slovanských zemí, menovite navštívil z jari
            1839 Lužice, kde zoznámil sa s tamojšími Slovanmi a menovite ústavmi, vzdelávajúcimi reč
            a literatúru slovanskú, a zostal od toho času stále až do konca života svojho v spojení
            literárnom s náčelnými mužmi Srbov lužických. Pamätnú, i teraz čítania hodnú túto cestu
            svoju opísal
[
622
]
dôkladne v XIII. ročníku českého Musejníka, na stranách 464 a nasl.
Obrat svetodejný, aký stal sa v tých časiech vo svete germánskom v názoroch
            politických, náboženských, sociálnych, žiaden z akademikov slovenských,
[
623
]
navštevovavších v tomto období času nemecké univerzity, tak vypukle, tak
            hmatavo nevedel znázorniť súvekým, nevedel ho presadiť na pôdu národnú, ušľachtenú
            pojmami svojbytnými slovanskými ako Štúr. Chodilo sa to, chodilo na tie vysoké školy
            nemecké, no okrem pýchy akademickej, v titule „clarissimi“
[
624
]
záležajúcej, okrem nadutosti márnej, nebolo znať prospechu vo vedeckých a
            tým menej národných záležitostiach. Plytký racionalizmus, sprostá a lacná opozícia proti
            biblii, rozumie sa, bez hlbšieho štúdia biblie, fantastický liberalizmus encyklopedistov,
[
625
]
voltairánov
[
626
]
a iných darmotlachov, panovavší na školách tuzemských, vynesený na akadémie
            germánske, našiel tam iba otca svojho a vrátil sa do vlasti nabalzamovaný a tu
            spráchnivel v pomeroch spustlých bez obživenia národa, bez nakvasenia ho novým, lepším
            kvasom myšlienok životodarných, bez vytvorenia charakterov vo vede, v úrade, v živote.
            Toto bývala príčina, že mnohí, medzi ktorých i sám Štúr náležal, spočiatku odrádzali od
            vychádzania do Nemecka.
Štúdiá dobrosoľské čím diaľ tým hlbšie vnikali do duše jeho a bavili ducha i srdce v
            miere najväčšej; pri každom však pôžitku duchovnom myslel na svojeť domácu a dumal, ako
            by ju účastnou týchže radostí učinil. Najmä, keď i Červenák, opustiac ústav, odobral sa
            za ním do Dobrosoli; ústav bratislavský, ktorý August Horislav Škultéty a ja čo hlavní
            vodcovia mládeže prejali sme spravovať, býval častejším dopisovaním s bratmi
            dobrosoľskými spojený. Ľudovít náš vôbec potreboval pomocníkov, bohatosť jeho ideí,
            úmyslov a predsavzatí, spojená s mnohostrannými štúdiami, prekážala mu často prevádzanie
            namysleného.
Duma jeho a práca umárala vyháňajúce letorosty úmyslov nových. Od príchodu Pravoslava
            Červenáka do Dobrosoli obživil sa pomer náš vzájomný. A tu bola príležitosť nielen
            verejnej, ale obzvlášte súkromnej korektúry doterajšieho presvedčenia. Tak napr. ohľadom
            vychádzky na nemecké univerzity býval Štúr toho náhľadu, že tam odcudzujú sa mládenci
            svojmu národu a naberajú sa duchom vo všetkom duchu národa nášho odporným. Nesmierne
            mnohé príklady tých starších predchodcov, ktorí vyjmúc učenej pýchy a malicherných
            rozprávočiek ničoho nedoniesli z Nemecka a prehliveli potom celý život v nečinnosti
            alebo biednej podlízavosti, tak veľmi škodnej pokroku národa k lepšiemu povedomiu, zdali
            sa potvrdzovať neomylne tento náhľad falošný. Ale po rozhľadení sa v prvom roku
            univerzitného života germánskeho docela inak zmýšľal Ľudovít. Tu robil rozdiel, ktorý
            iný dal obraz a obrat v otázke, rozdiel medzi mladoňmi, ktorí by mali vychádzať, a ktorí
            mali by tu doma zostať. Pravda, to bola utópia, neuskutočniteľný sen, keď práve tí,
            ktorých bol by súdil za hodných von ísť, nemohli pre okolnosti úzke alebo prekážky vôbec
            nastalé, kdežto mnohí, ktorým doma zostať radil Štúr, boli v prajnejších pomeroch a
            vychádzali. Štúr myslel v porozumení s Červenákom a inými, aby vysielali sa na
            univerzity dobrosoľskú a berlínsku — kde filozofia Hegelova obzvlášte kvitla — len
            nadanejší, nálady básnickej, filozofickej, filologickej, historickej, pritom energie
            morálnej a ducha činného mladoňovia: „Lebo, — hovoril Ľudovít, — len takíto budú vstave
            pre život náš tu vyspieť na mužov činu. Prídu-li sem obyčajní chasníci, vrátia sa domov
            nadutí chumaji, škoda bude peňazí, ktoré tu strovia.“
Pravoslav Červenák, ako už bol protiva letory Ľudovítovej, píše o tejto záležitosti
            vrodenou sebe satirou a suchou rozhodnosťou:
„Náramně se z toho raduji, že oni z bratrů naších, kterých si připomenul (list bol
            písaný na námestníka ústavu Škultétyho zo dňa 12. mája 1840), sem se vystrojiti míní. To
            jsou šťastní, že to zavčasu, bez prodlévání učiniti mohou. Nech se jenom chystají, zde
            na okolo 200 zl. víd. č.
[
627
]
rátati mohou, nech se ale do 15. října ustanoví. Počet jich se může snadno i
            zvětšiti, jestli, jak se ukazuje, mnozí zde nezůstanou. Rovně by mne těšilo, kdyby ještě
            i jiní ven se vybrali, nemyslím však, žeby z nových kandidátů kdo jiný to učiniti mohl.
            Ale ti, kteří sobě již na paedagogiach uhospodařiti něco mohli, měli by se hýbat.
            Nejvíce mi je na mysli Bysterský, — ten, znám, že bude docela zdědinčený, tomu by se
            sešlo do světa nakouknout, a kdyby to neučinil, veru by sme mnoho na něm utratili. Ba či
            ste ho již k vyjití upomněli? Jestliže čeho ptáti se potřebují ti, jenž vyjdou, nech
            učiní to ještě tak skoro, aby odpověď od nás přišla, pokud ještě se školy v Břetislavě
            nerozejdou. Při této příležitosti nemohu něco i o Miloslavovi (Hurbanovi) zamlčeti.
            Neznáme, zdali to dobře přemyšleno jest, že má vůli na kaplánku (brezovskou) jíti. V
            kaplánce zajisté já vidím veliké překážky, pro které on do Německa nebude moci vyjíti,
            tam sobě nic nenahospodaří, tolik sobě mohl i v Břetislavě nahospodařiti, kde by pak
            náramně mnoho ústavu byl prospěl. Aby on do Německa vyšel, to jest to nejhlavnější, co
            mu raditi mám. My v něm budeme míti někdy znamenitého belletristu; takovýto ale musí
            míti velikou známost i věcí i lidí i světa, která se nikdy jen z jednoho okolí, krajiny
            atd. nabrati nedá. Neznám, pochopil-li a poznal-li on určení své, — a pozná potom i
            potřebu prostředků k vyplnění jeho směřujících. Miloslav tedy, jako každá lepší hlava,
            nech nejen doma sbírá, ale i v cizině, tedy na akademii. Páni Nitrané majú pravdu i
            nepravdu (ohľadom vychádzok na univerzity zahraničné, náhľad to zvýšpodotknutý, ktorý
            zdieľal s Nitrančanmi i Štúr) z ohledu „Clarissimusů“, jenže první pohnutka k tomu
            smradlavá jest. Může se člověk i doma vzdělati, než musí ten, který kromě domu i v
            cizině zkušuje, více zkusiti, to každý a priori vidí. Kdo pro „Clarissimuství“
            (obsiahnutie totiž titulu oného, na ktorom si vtedy prázdne hlavy mnoho, mnoho
            zakladali) jen má vyjíti, řekněte mu, aby doma zůstal, peníze nech na jiné vynaloží, co
            mu větší jméno způsobí, jak jest toto Clarissimuství, které ovšem jedno z
            nejničemnějších na světě jest. My žádného pro Clarissimuství pouhé sem nevoláme. —
Nade všecko, bratře, z toho raduji se, že se o budoucí rok staráte. Že jen v
            Břetislavě zůstaneš, činíš to jistě z mnohých důvodů a dobře činíš. Mně by ovšem velmi
            milé bylo bývalo, kdyby sme zde spolu aspoň 1 rok byli trávili, ale v Břetislavě tě na
            každý pád potřebujeme a tehdáž tím více, jestli Miloslav odejde. Uspořádejte jenom tak
            věci, aby na každý pád pro ústav dobře bylo.“
Náhľad Červenákov a vôbec našich o univerzite jenskej obsažený bol v tomto
            postskripte listu nadcitovaného: „Naši nech nejdou do Jeny, to v nynějších časích jest
            takové, jako Ožďany.
[
628
]
Toto nech zůstane jen při Slovácích. S Bohem!“ (To jest: nehovorte o tom
            maďarónom, tí môžu i ďalej len do Jeny chodiť!) A je tomu dodnes tak, lenže dnes už ani
            Dobrosoľ nevyhovuje slovenským teológom, keď títo okúsili lepšieho vedomia teologického;
            platí teraz: nechaj ísť maďarónov do Halle a Jeny, ty, Slováče verný, poď do Lipska,
            Roztoku, Erlangy.
[
629
]
Tak sa časy menia!
Na mňa Štúr i Červenák mocne doliehali, abych na každý prípad prípravy robil k tomu,
            abych po skončených štúdiách na lýceu bratislavskom a zložení skúšok kandidatických
            vystrojil sa do Dobrosoli. V Dobrosoli držali bratia v príčine tejto mnohé porady,
            zmýšľajúc, ako by mi s peniazmi k tomu pomohli; tu doma ale bratia naliehali zase na
            mňa, prijať ponúkanú mi stanicu kaplánky v brezovskej. Červenák bol by rád mal zo mňa
            beletristu a spisovateľa vôbec, v tom čase jedine mohutne na rozvoj národa zasahujúceho.
            Štúr mi podkladal veliké úlohy filozofické: obaja v záujme národa bavievali sa pečlivo
            záležitosťou touto. Tu doma zas bratia velikú váhu kládli na moju energiu a činnosť z
            jednej strany, z druhej strany zase uvažovali, že Brezovania sú ľud schopný, kupecký,
            svetom sa nesúci, že teda budú spojivom výborným medzi mnou a rozvojom národným na iných
            stranách Slovenska. I strhla sa v príčine tejto obšírna korešpondencia medzi mnou a
            dobrosoľskými. Ja sám nebol som ešte rozhodnutý; hlavne rozbíjala sa náklonnosť moja k
            vyjdeniu do Dobrosoli na peňažitých prekážkach, ktoré ani bratia dobrosoľskí odstrániť
            nevedeli v tých trudných časiech pre Slovákov. Štipendiá ponúkané boli priskromné, než
            abych na ne bol mohol sa odvážiť k výletu tomu, súc sirota a bez všetkej nádeje na pomoc
            z domu. Dosavádne moje štúdiá pochovali maličké dedičstvo moje po milých rodičoch.
            Zostávala mi teda len tá alternatíva, buď ísť sa lopotiť k aristokratovi niektorému na
            stanicu pedagogickú a vychovávať budúcich hnetiteľov národa slovenského, abych si za
            dva-tri roky toľko usporil, čo potrebné by bolo k východu do Nemecka, alebo prijať
            výhodnú peňažite i národne stanicu kaplánsku na Brezovej. Ja som konečne po polročnom
            zmietaní mysle a uvažovaní všetkých ohľadov i túžob a náklonností svojich rozhodnul sa k
            poslednému. Prv však ešte v dlhom liste predložil som svoje polorozhodnutie bratom
            dobrosoľským, ktorí konečnú o tom držali radu. Štúr žartom menoval list tento na neho
            písaný, listom šestnástich dôvodov; toľko dôvodov doniesol som vraj za prijatie stanice
            brezovskej, ktoré dôvody konečne pohli dobrosoľských k tomu, že mi radili prijať
            kaplánku tým väčšmi, keď sa ukazovala možnosť, že i tu za dva-tri roky budem môcť toľko
            uhospodáriť si, abych mohol vyjsť na univerzitu berlínsku, lebo dobrosoľskú. Tak sme my
            to solidárne jednali, jeden druhému slúžiac, druh druha poslúchajúc a účty z úmyslov a
            jednania svojho vzájomne si skladajúc.
Človek ale mieni a Pán Boh mení! Život mnou, za tri roky na Brezovej vyvinutý zahatil
            sám konečne i poslednú možnosť vyjdenia do Nemecka. Značné dôchodky moje čo kaplána na
            Brezovej vyšli na ruch národný, na knihy vedeckej i domácej literatúry, a verejný život
            národný po návrate Štúrovom z univerzít vždy kategorickejšie vyžadoval moju činnosť a
            prítomnosť tu doma. R. 1843 v júni, keď vyvolený som bol za farára do Hlbokého, a už
            natoľko som si bol meno spravil, že bych bol mohol i pôžičku vyzdvihnúť k zaokrytiu
            útrat akademického štúdia, sám Štúr iného bol náhľadu a odrádzal ma od toho. „Tých
            tvojich šestnásť dôvodov, hovoriacich za ostatie na Brezovej, spôsobilo nám veľa radosti
            v Dobrosoli, hoci sme dlho váhali rozhodnúť sa ohľadom tvojej osoby, ktorú by sme veľmi
            chceli mať v Nemecku už čo len na jeden rok; no tvoja výmluvnosť a logika, hovoriaca v
            tých šestnástich dôvodoch, zdala sa nám dokazovať, že ty i bez univerzity nemeckej
            šťastne budeš pôsobiť na roli dedičnej národa. Výsledky tvojho života dávajú nám za
            pravdu, a teraz, Miloslave, konečne ti vyznám, že tebe už niet viacej miesta medzi
            burši, ale v národe, kde tak mocné vpustil si korene. Hej, braček Jožko, zakrátko
            vybehnem i ja na Hlboké, máme že sa najašiť
[
630
]
koní po tých belohorských stráňach, po doline Myjavy a po úpätí končitého
            Ostrieža a dvojhlavého Bradla!“ Tak písal Ľudovít.
V tom čase, ako som už pripomenul, panovala v Dobrosoli a Berlíne vývodsky filozofia
            Hegelova. Táto bola už za živobytia Hegelovho, ktorý nenadále zomrel na choleru dňa 14.
            novembra 1831, štátnou mocou. Z ľudskej vlastne sebeckosti povahy pošlo to, že ku
            hegelianizmu utiekali sa i plytkí duchovia, aby ďalej prišli, profesúru, radcovstvo
            vládne, hodnosti iné a výhodné úrady dosiahli. Tým sa diskreditovala časom sústava táto
            a hviezda velikého mysliteľa, ako všetka ľudská sláva, blednúť počala. Za časov
            Štúrových však čerstvou silou učeníkov Hegelovýoh, geniálnych a pracujúcich na všetkých
            poliach a vo všetkých odvetviach vedy a života, zdvíhala sa ako vyspelá orlica nad
            oblaky. Pripomenutí už nami učeníci a priatelia alebo spriaznenci Hegelovej sústavy,
            rozhojňujú sa menami ako Marheinecke,
[
631
]
Vatke, Schulze,
[
632
]
Saling, Gans,
[
633
]
Pohl, Mussmann, Henning, Hotho,
[
634
]
Kopp, Michelet,
[
635
]
Hinrichs,
[
636
]
Veith,
[
637
]
Rotscher a mnoho, mnoho iných mien čistého zvuku a charakteru. Možno riecť,
            že germánsky národ v excelentnom slova zmysle celý opanovaný bol názormi týchto
            logikusov a štylistov. Čítali sa ich rozvody, články a knihy ako román najlepším
            romancierom písaný. Pred duchovným ostrovtipom Ľudovítovým stála táto filozofia pre svoj
            univerzalizmus a spravodlivosť k národom a pre to všetky vedy si podmaňujúce logické
            prenikanie všetkého vedátorstva, pre tú parolu ducha a myšlienky, pod ktorú stavala
            všetky individuality národov sveta a celý rozvoj vyššieho duchoživota človečenstva, pred
            ostrozrakom Štúrovým stála sústava táto na najvyššom štebli vývinu vedeckého vôbec. Vo
            východnom i západnom, v novom i starom svete intuícií, bojov a histórie ľudskej nebolo
            zjavu a faktu, ktorého výklad nebola by podávala filozofia Hegelova. Ona mu otvorila
            dvere dokorán do ríše práva národov, o ktoré duchu jeho v prvom rade išlo, čo budúcemu tribúnovi
[
638
]
národa slovanského, čo prorokovi národa slovenského, ktorého pravda a právo
            nielen v skutočnosti, ale i v idei zaznávané, umlčované bývalo; ona ho späť uviedla do
            ríše do jemno-krásnej kresťanského idealizmu, ona mu ospravedlnila vieroživot jeho matky
            a dumy jeho vlastnej pobožnej mladosti, ktoré mútili a mýlili mu neustále tupoumné
            reflexie ľahkomyseľných racionalistov a zanechávali mu v duši istú prázdnotu, ktorá
            nepristávala tejto pozitivite realistickej nátury Štúrovej. Aby to všetko ničím bolo, čo
            vytvoril duch človečenstva, aby ničím bol i ten pôvodca všetkého toho kolosálneho
            materiálu ľudskej histórie, to sa nemohlo vpratať viacej do jeho rozumu; filozofia
            Hegelova mu i z tohoto vývod dala; história, ktorá bývala miláčkom jeho, ktorá ale dľa
            náuk racionalistov bola iba hromada nesúvislých, jeden na druhom lebo vedľa seba
            naváľaných faktov, pomerov, osôb a osudov, ktoré neprenikala a nezduševňovala žiadna
            všetko zjednocujúca a všetko oduševňujúca myšlienka, táto história dostala v Hegelovej
            „filozofii histórie“ nového pôvabu a lesku, novej podoby, živšieho, poetičnejšieho a
            záživnejšieho záujmu. Oči jeho žiarili radosťou, keď v nepokoji duševnom rozohnený vstal
            od knihy, aby prechodiac sa po chyži strovil načítané a namyslené. Aplikácia jeho vždy
            obrátená bola k známym postavám velikých slovanských panovníkov, básnikov, historikov a
            k duchoživotu dosiaľ už vyvinutému celého Slovanstva. Ak bol Štúr Slovan, vedením
            doterajších jeho historických štúdií, tobôž stal sa ním po strávení v duchu svojom
            názorov Hegelových na históriu. Ľudovíta zelektrizoval veľnázor Hegelov na „Völkergeister“,
[
639
]
ktorí v umení, náboženstve a vo vede pracujú a jeden pred druhým žiadnej
            inej prednosti nemajú, ako zjavovanie ducha svojho v umení, náboženstve a vo vede, a
            všetky tieto polia schádzajú sa na spoločnom kolbišti, v štáte. Tu však zase že
            platnosti dochádza iba to, čo skutočne jestvuje, jestvuje navzdor tyranide časovej a
            prekážok náhodilých. Tvorenie ducha je história, poznanie tejto v priebehu dejov,
            skutkov a osudov jednotlivých národov je filozofia histórie a opravdová bytnosť, to, čo
            je hodno byť a žiť, že musí sa objaviť v histórii, to jest zjaviť sa na poli prítomných
            záujmov sveta, t. j. človeka, národa, štátu, človečenstva. Podľa prvého, vedecký svet
            prekvapivšieho vydania „filozofie histórie“ skončil tieto svoje prednášky Hegel touto
            sadou: „Vývin princípu ducha je opravdová teodicea
[
640
]
— obrana Boha
[
641
]
—, lebo vo vývine tom zrejmý je dôkaz, že duch oslobodzuje sa iba v živle
            duchovnom a že to, čo stalo a stáva sa dodnes, nielen od Boha pochodí, ale je dielo
            božie. Filozofi obyčajnej šablóny dosavádnej najradšej o Bohu ničoho vedieť nechceli a
            zdalo sa im nefilozofickým byť, myslieť na Boha, keď vymýšľali svoje kategórie
            mysliaceho „ego“ a „ich“.
[
642
]
“ Hegel túto čeliadku planodrkotnú jedným šľahom svojej filozofie histórie
            zničil. Na zemi povalení potom už hádzali piesok zo zeme po velikánovi, a pigmejci po
            nich prišlí ešte i tento piesok pohltali a pľujú na veľké tvorby ducha toho. Obyčajne
            vešajú sa na onú pokazenú už školu hegelingov
[
643
]
a velice múdre otvárajú huby svoje.
Štúr už v prvých dobách vývinu svojho držaný bol, čo i nie subjektívne, ale
            objektívnym duchom národa nášho vedený pri idei náboženstva kresťanskej; on, kedykoľvek
            ešte v Bratislave prišla reč o prednáškach racionalistických Šimkových, Herbartových,
[
644
]
Gregušových, Bretschneider
[
645
]
-Wegscheiderových,
[
646
]
Ševrlayho, Spannagla,
[
647
]
Tomku
[
648
]
e tutti quanti,
[
649
]
vždy dotušoval mládeži:
„Dajte vy, bratia, tomu pokoj, nech je tomu už ako chce, náš národ drží sa
            náboženstva, a my nesmieme inou cestou kráčať, než ktorou berie sa milý národ náš, lebo
            táto cesta je jeho život. Profesor Martiny, veliký skúmateľ a znateľ prírody, ktorému sa
            nie tak ľahko kto vyrovná, buď vám vzorom v tomto ohľade. Tento stále opätoval na
            prednáškach fyziky, prírodopisu atď., že pravá známosť prírody vedie k Bohu, polovičná
            od Boha odvádza. A nad to, všetkých našich velikánov: Šafárika, Kopitara,
[
650
]
Palackého, Presla, Jungmanna, Dankovského, nech mlčím o iných Slovanoch,
            berte v úvahu, či nájdete u nich to ľahkomyseľné táranie o veciach svätých národu
            nášmu?“
Ale ako nekonečne jasnejšie stalo sa v duši Štúrovej pri žiari bohatých názorov
            filozofie Hegelovej! Otvoril sa mu nový dojemnokrásny svet ideálov, vážených zo samého
            duchoživota národov, a nie konštruovaný a priori.
[
651
]
Jeho filozofia náboženstva, histórie, práva, jeho estetika, logika, fenomenológia
[
652
]
nič mu už inším neboli než teodiceou milého života všeslovanského. Na každú
            kategóriu pochopov Hegelových vedel si Štúr nájsť príklad z bohatej histórie slovanských
            národov. A dokonca ľubimec jeho, poézia, nového významu, nových osvetlení došla pri
            štúdiách týchto. Slovom, Hegelova filozofia dávala mu dostatočného vývodu, jasnej ako
            deň červencový orientácie vo všetkých odboroch vedeckých, na ktoré vrhal sa duch jeho
            večne živý, činný, pilný, opravdovosti plný. Tu bolo mu doma a pri svojom najčistejšom,
            najkorektnejšom pochope teológia, jurisprudencia,
[
653
]
lingvistika, politika, kameralistika, história, estetika atď. Na samé
            protivné pochopom jeho sústavy padalo nové svetlo, obživujúce ich, ktoré hnalo k
            preštudovaniu ich, bo objavovali sa vo svetle Hegelom zapálenom, čo momenty predchodné
            velikánskeho tohoto, originálneho nevídaným ostrovtipom a novou logikou prevedeného
            staviska. Nič nebolo v sústave tejto zabudnutého, nič vyžitého, nič strateného, a
            stanoviská minulé poprvé v dejinách škôl filozofických nestávali sa predmetmi opovrženia
            a potupy, ale objektom múdrej zábavy, radosťou nad pohybovaním sa myšlienky božej k jej
            dokonalosti. Plod tohoto nekonečne všetky moci duchovné Ľudovítove k vibrácii živej
            budiaceho a pudiaceho horovania ducha bol ten, že keď sa vrátil z Dobrosoli — po
            vybavených cestách po Nemecku, po hospitovaní berlínskych profesorov atď. — na stolicu
            slovanskú bratislavskú, celý ruch vedecký nielen v mládeži slovanskej, — okrem Slovákov
            boli tam i Česi, Moravania, Srbi — ale vôbec na lýceu i akadémii právnickej
            bratislavskej vzal na seba novú, predtým nebývalú tvárnosť. Jeden z mladších priateľov mojich
[
654
]
s uschytením
[
655
]
opisoval mi takto vystúpenie Štúrovo pri príležitosti filozofických
            ktorýchsi prednášok:
„Čakali sme netrpezlivo na Štúra. Sľúbil nám v minulom zasadnutí hovoriť o
            kresťanskom pochope našich národných piesní. Čo to reku bude? Rozmýšľali sme, keď naša
            školská latina bola u konca pri pochope kresťanstva, a dokonca čo malo mať kresťanstvo s
            pochopom poézie? To nijako nepratalo sa do našich mozgov, racionalizmom školy a
            liberalizmom života zmúlených a pomútených. Tu razom zjaví sa vo dverách vysoká postava
            Štúrova s knihou v zlatoreze pod pažou, čo stávalo sa iba vtedy, keď mienil vykladať
            krásy daktorej básne slovanských veľkých básnikov, inak, vyjmúc zväzočok rukopisov
            svojich, obyčajne len z citátov záležajúcich, vždy hovorieval naozaj „jako moc maje a ne
            jako zákonníci“. Ľudovít otvoril knihu, bol to Novy zákon, a začal čítať podľa prekladu
            králického Matúša V. kapitolu a vykladať reč Kristovu na „Hore“. Z verša na verš
            stupňoval sa jeho zápal, a z nás asi päťdesiatich malicherných racionalistov,
            počúvajúcich nové, neslýchané, nečítané názory, ktoré bezprostredne brané boli z ducha
            slovanského života, nebolo žiadneho, ktorému neboli by zahrali slzy pokánia v očiach,
            slzy radosti nad úchvatnými pravdami, tu poprvé nás oblesknuvšími. Nikdy snáď ešte nebol
            na týchto školách tak zvestovaný Kristus Pán, tak hlásaná kresťanská idea, a menovite
            nikdy ešte nebolo tak hovoreno k srdcu slovanskej mládeže o veciach dávno už známych na
            svete, no zahrabaných školami prevrátenými a krátkozrakosťou blbých empirikov,
[
656
]
nechápajúcich toho, čo prestiera sa za zjavmi tými časnými za krásny svet
            syna človeka, ako to za dve temer hodiny k úžasu a uschyteniu všetkých nás rozvádzal
            nadšený Štúr. My všetci, ozaj znovuzrodení v myšlienkach svojich, vrátili sme sa domov.
            Z mojich úst nevyšlo odtedy nerozvážené alebo nectné slovo o Písme svätom a o
            náboženstve kresťanskom!“
Hlbina, len hlbina, samá hlbina pochopu, deja historického a idey života bolo všetko,
            čo prišlo pod rozbor tohoto slovenského hegeliána; naučil sa umeniu tomu vo škole
            Hegelovej. A všetko Slovanstvo keď len dvoch hegeliánov novšej doby s ich nesmiernymi
            odvahami, z úpadku osudného pozdvihnúť národ svoj, s ich logickou zručnosťou, ktorou
            svoje sebou geniálne prijaté úlohy previesť namáhali sa, a ktorou stvorili si pokolenia
            a školu rozsiahlych rozmerov, serióznemu oceneniu podrobí, totiž Ľudovíta Štúra u nás a Katkova
[
657
]
v Rosii, vďačným musí byť onému velikánovi fenomenálnemu Hegelovi, ktorého
            východy tiež slovanské sú.
Korutany
[
658
]
bývali kolískou predákov jeho, slovanský juh, menovite čulý kmeň Slovincov,
            jediný s nami Slovanmi karpatskými, čo zadržali a prechovali sme cez tisícleté premeny a
            pohromy časov meno pôvodné slovanské, zábreskom svetla v 16. století reformáciou
            zapáleného, osvietený s živosťou Slovanom vlastnou, chopil sa nápravy cirkevnej. Starý
            Ján Hegel a rodina jeho stali sa tiež účastnými ruchu tohoto nápravy náboženskej. Bolo
            to za časov panovania v Korutanoch arcivojvodu rakúskeho Karola, cisára Ferdinanda I.
            syna a brata cisára Maximiliána II. († 1576). Syn oného Karola korutánskeho bol
            Ferdinand II., ktorý pozdejšie nastúpil trón po bezdetnom synovcovi svojom Matiášovi a
            zomrel r. 1637. Táto linaj cisárskeho domu rakúskeho bola najhorlivejšia prenasledovnica
            evanjelikov. Pod oným Karolom teda, horlivým to Tridentinuma
[
659
]
zachovávateľom, vysťahovali sa mnohé rodiny slovenské,
[
660
]
prijavšie napravené učenie cirkvi evanjelickej, z vlasti svojej do
            luteránskych zemí nemeckých, najmä do Würtemberska, vlasti to reformácie Brenzovej.
[
661
]
[
662
]
Medzi tými bol i pradedo velikého toho filozofa berlínskeho Ján Hegel,
            ktorý, majúc pred sebou alternatívu buď zostať vo vlasti a zaprieť vieru a presvedčenie,
            alebo opustiť vlasť a zachovať vieru, rozhodol sa za posledné a vysťahoval sa s rodinou
            svojou do zeme Švábov — Würtembergu —, kde potomci jeho v mnohé linaje rozrastlí dodnes
            vieru svojho arciotca vyznávajú. Jeden z potomkov Hegelových v Švábsku, farár, krstil
            svetochýrneho Schillera.
[
663
]
Členovia rodiny náležiavali stavu meštianskemu a učenému, posledný mužského
            pohlavia člen v dlhej rade Hegela starého, korutánskeho, preniesol descendentstvo
[
664
]
oného Jána z juhu nemeckého na sever do zemí kedysi slovanských. Aké to
            obrazy pre človeka mysle horúcej a stopujúcej Boha v histórii! Juraj Viliam Bedrich
            Hegel založil totiž trón geniálnosti a energie morálnej po profesúrach na iných
            univerzitách — v Jene 1801, v Heidelbergu 1816 —, naposledy na univerzite berlínskej. Tu
            sedával u nôh jeho celý Berlín a Prusko, áno, sedela tam celá Germánia vo svojich
            ideálnych zastupiteľoch, v radách nepočetných jeho poslucháčov, riadnych i hospitujúcích
            sedal Rus, Poliak, Slovák, Grék, Škandinávčan, Nizozemec, Holanďan, Francúz, Angličan a
            každý ťahal z neho pre seba a svoj národ šťavy životné a obživujúce.
Hegelov praotec, Slovan, utratil v potomkoch svojich vo vlnách Germánstva
            prostriedkom zemí a miest Švajčiarska, Frankov, Sasov, Švábov, Bavorska, Badenska
            národnosť svoju a v poslednom najväčšom potomkovi svojom dostal sa do zeme starých
            Slovanov, potkavších sa s osudom podobným Hegelovmu, s osudom premoženým národnosťou
            velikých Zollnerov.
[
665
]
V oceáne človečenstva táto miešanina nemá nič nápadného a ešte menej o tom
            môže byť reč v ekonómii božieho riadenia sveta; no v oboch prípadoch pre mysliteľa a
            srdce jeho, rodine to, čo rodine náleží žičiace, je vec nanajvýš zaujímavá stopovať môcť
            géniov, pracujúcich na rôznych dejištiach svetových do rúk človečenstvu a jeho rozvoja,
            do rúk Boha samého, konečne pravdu a vyslobodenie z mocí temnosti všetkým ľuďom
            nabídzajúceho a ponúkajúceho starí Germáni diví skrotili starých Slovanov surových;
            Slovania títo, stanúc sa Prusmi, opanovali celé Germánstvo a stali sa kytom v jedno
            zlievajúcim župné a županijské kmene nemecké. Malý pruský štátik, podobný iným
            päťdesiatim štátikom nemeckým, vyšvihol sa na výšinu prvotriednych veľštátov. A čímže sa
            tak mohol vyšvihnúť? Poznaním tým, že súc otvoreným, vyjmúc severnej hranice východného
            mora, nemajúcim žiadnych prirodzených bášt v obrane, siahnuť musí k obrane ideálnych
            hraníc svojich. Prusi siahli neslýchane rozhodným a to pravým taktom ku filozofii, ku vede,
[
666
]
ku vzdelanosti intelektuálnej. Oni hľadali a ťažkým zlatom a striebrom
            platili filozofov a učencov napospol. Zato však i našli, čo hľadali, našli Kanta i
            Hegela, velikánov iste, jeden druhého vážiacich váhami vekovými. Štátnici pruskí, ako
            minister Altenstein,
[
667
]
obdivovateľ a srdečný priateľ Hegelov, videli ďaleko do budúcnosti. Nuž ale
            tieto veci už sem nepatria.
Patrí sem však pripomenúť a poznamenať, že v takomto intelektnom štáte, u nôh
            takýchto majstrov mali sa ozaj čomu učiť Helén
[
668
]
i Slovan, Škandinávec i Román!
A náš Štúr u týchto majstrov a ich veľkých, verných učeníkov pil pre seba a svoj
            národ čerstvé vody umenia a vied, ktoré v individualite jeho rozliali sa v potoky
            pôvodné, obživujúce vyprahlú zem národa slovenského. Čo o jeho hegelizme potom písali
            nedoukovia, alebo ako natvorili si zas iní vlastných nedozrelých myšlienok a tak octli
            sa v ríši haraburdáctva P. Hostinského
[
669
]
alebo fantastických halucinácií Sama Hroboňa,
[
670
]
to všetko uhýba sa serióznym poznámkam. Štúr zachoval svoju pôvodnosť,
            nedotknutý výrastkami a zálistkami všakovými na vínnom kmeni Hegelovej filozofie Straussami,
[
671
]
Feuerbachmi, Rugeovcami, atď. vyrastlými, a nezodpovedný za podobné
            extravagancie tu doma vzniklé. Burina táto rastie na všetkých poliach vedenia a tvorenia
            ľudského. Národu a bytu jeho dvojakému, obecnému a mravnému, neškodil Štúr filozofiou
            svojou ani najmenším, naproti poslúžil mu nebývalým spôsobom, vzkriesiac polomŕtve a
            skrehlé časy a pomermi otčimskými pokolenia, sám všetko, čo znal a mal, vrhajúc na oltár
            národa. Kto však chce kritizovať stupeň jeho učenosti, nádobno mu stáť aspoň na tej výši
            vzdelanosti, na akej stál on, a mať za sebou tiež tú morálnu váhu charakteru, akou
            zaskvel sa tento meteorický zjav na Tatrách.
Štúdiá dvojročné dobrosoľské dodali pôvodnému jeho géniovi všestrannosti. Západných
            filozofov, poétov, historikov namyslené tvorby vykorisťoval Štúr ako najlepšie pre
            vyššie ciele duchovného rozvoja národa slovanského, vždy majúc na mysli to, čoho je
            najväčšia potreba. Tak napomínal v dopisku malom na Škultétyho obrátenom zo dňa 9. júna
            1839:
„Radilbych Tobě, abys se zvláště básnictví oddal a ne na vzorech řeckých a římských
            své básně stavěl, ale je z národního našeho života vyvedl. K tomu záměru študuj Rukopis
            Královodvorský co nejpilněji, pak národní písně Slovanů, báje, pověsti národní atd.,
            Mickiewicze a tak přesvědčen jsem, že Ty v tomto ohledu něco chvalného pro Slovanstvo
            vyvedeš a srdce mnohé rozehřeješ.“
Pravda a opravdovosť citu a presvedčenia bola mu nadovšetko; zastatie sa opravdové
            všetkého, čo čelilo k napomoženiu života a práva Slovanov, cenil vysoko; hĺbka názoru a
            špekulácie kráčala mu — ak mala opravdovou ducha tvorbou byť — rovným krokom s hĺbkou
            charakteru, statočnosťou slova a mravnosťou osoby; láska jeho k národu Tatry obývajúcemu
            závodila v ušľachtilom srdci jeho s túžbou po sláve a uskutočnení moci, primeranej
            pochopu a veľkosti národa slovanského. Medzi bodmi týmito a v hraniciach týchto bodov
            hýbalo sa, tĺklo a vrelo srdce Štúrovo. Kým bol sám, žiale zožierali jeho tklivú myseľ a
            tu každý lístočok z domova naplňoval ho vďačnosťou k pisateľovi.
„Vy si to ani představiti nevíte, jak jest to milé v cizině potěšenu býti od starého
            přítele v domácím kraji. Pomysli si, Horislave můj! Já sám zde více měsíců a prve tak
            uvyknut k obcování s srdci braterskými! Budiž tedy Tobě díka, Horislave můj, za těch
            několik Tvých řádků v listu bratrově psaných; věru mi milými byli.“ Tak písal Škultétymu
            na karotke, priloženej k listu, neviem komu už druhému poslanému.
V pomýšľaní na rozvoj duchov slovanských v rozsiahlych hraniciach zemí slovanských sa
            javiaci rozveselil sa razom stred najžiaľnejších dúm svojich, zapríčiňovaných mu tou
            planou prítomnosťou tu a tam. Keď sadal na koňa a preháňal sa po brehoch Sály, lietali s
            ním myšlienky jeho na svet kozácky; keď stál pri svojom pulte — bo zachovával lekárov
            predpis, aby pri študovaní nesedel u stolíka —, preháňal sa duch jeho stred štúdií po
            hroboch zapadlých, vymiznutých na Labe, Havole a Sále kmeňov slovanských;
[
672
]
keď sa bral na lože k odpočinku nočnému, vzdychal zovreným duchom k Bohu:
            Bože, strestal si nás pre hriechy a viny mnohé otcov našich a my plačeme dosť nerozumne
            nad tým, čo samo sebou nevedelo udržať sa pri živote! Ale, či nad tým plakať, čo
            neosvedčilo sa v živote? Či nie radšej tomu tešiť sa, to milovať, to vzdelávať, tomu
            slúžiť, čo tu je a čo zverené je v toľkej miere a koľkosti Tebou nám? Ó, pomáhajže, Bože
            milosrdný, Bože veliký, Stvoriteľ národov, ratovať pred zahynutím národ Slávy. S takými
            myšlienkami končieval práce plný deň a sen ľúby vyslobodil ho z útrap denných, aby ho
            pozdravilo nového dňa slnce v nových bojoch a bôľoch pracujúceho génia.
Nápadná bola mi fráza Vlčkova,
[
673
]
čítajúcemu onehdy: „Zde stín školy Štúrovi“ (t. j. že nevyháňa z vedy
            bájeslovie a dogmatiku, že nezbožňuje rozorvanca Byrona, že nehalucinuje za Voltairom,
            tohoto blasfémie
[
675
]
národu nášmu do uší pchať za dobré neuznávajúc). „On to asi vrhal truchlou
            dumu na skráně Ludevíta Štúra v poslední leta jeho žití, on dával mu asi tušiti, kam že
            ty fantomy časem dospějí.“ Duma Štúrova, milý brachu, chodila s ním od časov jeho prvej
            mladosti, keď ešte v úbočiach Brezín, na bralách Kňazovho stola a v prahorách nádherného
            Rokoša živila jeho tklivú dušu. Veda našla dumu „na skráních L. Štúra“, nie aby ju bola
            ťahala po skráních, lebo plodila v duši tklivej. Keby vedel pán Vlček, aké prázdne slovo
            vypustil z pera svojho o tej dume Ľudovítovej, nebol by iste túto inak veľmi záslužnú
            prácu literárno-historickú týmto a podobnými úsudkami zakalil. Štúr bol formálne zložený
            a zostavený vo vnútornostiach svojich zo žiaľu a zápalu, nad ktorými ale vývodil
            ostrohľad génia nabraného najdôkladnejšími známosťami. Už sme pripomenuli, že rodičia
            venovali ho ekonómii, no anjel boží v podobe básnika kateksochén
[
676
]
slovenského, Sama Chalupku, dotkol sa uhľom žeravým úst jeho a vyzval ho na
            menisté pole poézie slovanskej, na ktorom pobaviac sa pre obrazy dojemné, tam sa
            skvejúce, octnul sa potom celý pred ohromnou úlohou vedy univerzálnej, čo prostriedku k
            pozdviženiu velikého národa. Poézia teda nebola jeho úloha, ani jeho povolanie, bár táto
            poznámka moja bolela ho, keď som ju jemu samému učinil, poézia bola jeho oddych, pri
            ktorom oddýchaní najviacej unášala ho myšlienka serióznejších prác, čakajúcich ho i
            národ slovanský.
Záslužno bolo by, keby Samo Chalupka vyhľadal po priebehu polstoletia onen list
[
677
]
mladuškého Ľudovíta, ktorým ďakuje mu najzaviazanejšími slovami za ten
            anjelský jeho hlas, ktorým vyvolal ho z obmedzených linají ekonomického stavu na úslnie
            vedy a štúdií vyššej ekonómie národov.
Básnický kraj, piesní plné hrdlo matky sladkej, bystrota umu Bohom daná a ohne
            básnikom slovenským v tklivú dušu Ľudovítovu vsypané vzňali sa v plný plápol pod
            bleskami tropickými filozofie Hegelovej, a ten žiaľ duše, ten bôľ srdca nad ťažkým
            preporodzovaním sa veľkého Slovanstva rástol v ňom so vzrastaním v mohutnosť ducha jeho.
            A ak bola poézia jeho oddychom, stala sa mu filozofia pomocnicou v borbe s pigmejským
            pokolením o veliké úlohy veľnároda slovanského. Žiaľ a duma jeho neodišli od neho ani na
            okamženie. Stopujte, mládenci umní, zlatú nitku tohoto činného žiaľu, tejto dumy večnej,
            a nebudete ju musieť hľadať v hegelizme, ale obživnete na ňadrách ubolených síce, no
            životom vibrujúcich velikého, pôvodného, sviežeho génia svojrodného.
Štúr študoval všetko dôkladne; dôkladné bolo i jeho štúdium filozofie. Ako silný
            plavák v hlbokom mori, tak bol tento duchovnák náš v hlbine Kantom a Hegelom stvorenej
            filozofie, celý až na hlavu pohrúžený v nej, ale vyplával z nej so zdravou hlavou na
            pobrežie vlasti národné. Ona stala sa v duši jeho kúpeľom, rozumu jeho brusom, mysli a
            srdcu jeho jazykom výmluvným, vedám jeho špecifickým mentorom bezpečným, bohoživotu jeho
            pancierom žulovým a oceľovým. Nuž poprobujte sa merať s ním, vy veľkých vašich
            Voltairov, Byronov, Darwinov, Straussov, Renanov
[
678
]
a celej semitickej terajšej perepúte románovej a revolverovej obdivovatelia
            a ctitelia osliznutého a oplzlého umenia!
Pán Vlček, všeobecnou snahou síce — dľa dobrozdania môjho — nenáleží do tohoto tribusu,
[
679
]
ani ja nechcem prorokovať, že súc na tej naklonenej rovine, z ktorej niet
            iného výbežku, než skĺznutie sa po nej do priepasti, neobráti už viacej oje, ale predsa
            podčrtávam tie jeho prorokujúce slová: „Až to zvětralé, nemožné stavení (Štúrova škola)
            se zbortí
[
680
]
— a ono se zbortí! — Slovensko zůstane bez obrancův!“ (Str. 101.) Veda
            vašich semitov, zbožňovanie tela, materializmus citu, filozofie a života, cinkanie vašej
            školy poétov a sebectvo vašich politikárov a štátnikov vyvedie na svetlo baziliščie
            plody svoje, potrvá ešte za ktorý ten rok, a o šťastí budeme môcť hovoriť, ak
            nezhumpluje a morálne nezničí národ váš. Že ho nezničí, verím, a verím, že národ rozumný
            odmrští od seba voltairizmus a byronizmus! Slovensko medzitým zo školy Štúrovej dostávať
            bude charaktery napriek spojencov vašich na velikých politikov sa ihrajúcich, tých
            praktikusov maďarských! Že národ náš v maďarizme nebude pohrobený, to vám môžeme
            zabezpečiť, nie tak vy nám, že napodobením západníckej precibrenosti a zženštilosti,
            racionalizmu a materializmu poškodíte podstatne národu vlastnému.
Štúr bol čistý charakter, na ktorom brúsiť sa budú lepší géniovia mládeže dĺže než na
            lascívnej poézii vašej a opilej vedúcnosti vašich pitevníkov, nechápajúcich to, čo leží
            z druhej strany zjavov týchto meraných a vážených: pokolenie slabé pôžitkárstvom svojím
            efemérnym hrob si kopajúce. Tento veliký charakter Štúrov leží v tom, že fráza nemala u
            neho žiadnej ceny, ak zápäť nevysvetľoval ju skutok dobrohájny. Zásada každá bola ním
            vážená výbežkami jej v morálne ciele, v praktický vývoj, v tvorbu ideálnu na stranách
            histórie! On nebol k navedeniu ku žiadnej ústupke, ktorej následok bol by škodným mohol
            byť — a čo hneď i v tej najďalšej budúcnosti národa slovanského!
Akokoľvek nemecká veda vysoko stála v pojme jeho, akokoľvek obdivoval všestrannú
            vzdelanosť, pilnosť, vnikavosť do všetkých otázok svetových nemeckého génia, tak predsa
            vždy bol hotovým zastať si na svoje slovanské stanovisko v každej otázke, v každom
            náhodne alebo historicky nutne skrslom prípade literárnom, vedeckom, politickom,
            sociálnom, lebo inak akokoľvek zasahujúcom na život národa.
Pripomeniem z dobrosoľského života Štúrovho ešte jeden prípad, ktorý radí sa dôsledne
            na onen samostatný, historický náhľad jeho pri pomníku Poniatowského. Pri príležitosti
            totiž vedeckej konverzácie s učenými spozoroval Štúr veliký záujem jednotlivcov, ktorý
            mali na rozvoji slovanských literatúr a ktorý záujem prechádzal i do verejných prejavov
            literárnych. Ľudovít bol, ako vieme, v tomto čase veľmi zbehlý v literatúrach
            slovanských. V prázdnych hodinách od prísnejších štúdií rád čítaval Czajkowského
[
681
]
„Powieści kozackie“, Mickiewiczove menšie-väčšie poézie, Puškina,
            Lermontova, Chomiakova. Krem toho v histórii mu býval Karamzin pod rukou. On s pravým
            uschytením a vďačnosťou prijal úsudok nemeckého učenca v „Augšpurských všeobecných
            novinách“ o Czajkowského povestiach, ktorý znel: „Nie haben Sie Etwas Frischeres und
            Originelleres gelesen!“
[
682
]
Dobrosoľskí učenci radi upozorňovali potom Ľudovíta na plody svojej
            literatúry, jednajúce prajne o Slovanoch; ovšem, že Štúr im nezamlčal ani chyby, ktorých
            sem a tam dopúšťali sa ich spisovatelia. V konverzáciách týchto prišla na stôl i Tereza
            Amália Louisa Jakob
[
683
]
spisovateľka nemecká, ktorá pod pseudonymom „Talvj“ so zvláštnym zaľúbením
            písala o Slovanoch a menovite vydala bola v Halle 1825 dva diely srbských národných
            piesní pod titulom: „Volkslieder der Serben, metrisch übersetzt und historisch
            eingeleitet von Talvj“
[
684
]
. To bola v nemeckej literatúre udalosť, s ktorou pred Štúrom chlúbievali sa
            profesori dobrosoľskí. Štúr nám zdelil výsledok týchto konverzácií
[
685
]
v Prílohe ku „Kvetom“, ročníku 1839, č. XIV. zo dňa 11. júla. Zásady a
            náhľady tam vyslovené majú u serióznych Slovanov i dnes, navzdor haraburdáctvu
            literárnych pobehajov, svoju velikú cenu a platnosť. Už ten článok, keby sa kritikastrom
            tým chcelo čítať v starších knihách, mohol by im byť mocným dôkazom proti všetkým
            posudzovateľom povrchným, Štúrovi akýsi neplodný idealizmus a cudzotársky hegelizmus
            podstrkujúcim, alebo pripisujúcim a nehľadiacim na pôvodnú hĺbku jeho vlastných dobre
            oprávnených názorov.
Pani Talvj pojednáva na čele prvého dielu i o dejeprave srbského kmeňa, kde ide za
            nemeckými učencami; Štúr však zavrátil náhľadmi svojimi jej náhľady. Medzi iným hovorí:
„Věru by již jednou mohli se poučiti naši sousedé — Němci — pravdě o Slovanech, an
            jim již zcela příležitosti k tomu neschází; ale Bůh ví z jakých příčin, snad ze
            zastaralé proti Slovanům zášti, schválně oči zahmuřují, aby nemuseli viděti světla,
            jenžto však bohdá vkrátce tak se zmocní, že zřenice jejich neodolají proudu jeho a
            konečně otevříti se přinuceny budou. Obviňují se tu vůdcové srbští z neohraničené nade
            svým lidem moci, čož prý u národů slovanských bývalo (prikladá k tomu dva výkriky!!),
            pak pripisují se nábožné skutky panovníků srbských, jako stavění chrámů, klášterů,
            nadání jich vlastnostmi atd. zbujnělým a bezuzdným náruživostem jejich, jenž po
            spáchaných nepravostech teď v činech těchto nábožných útěchy hledají. Vraždy prý nejvíce
            působívaly k vybudování těchto nábožnosti sloužících stavení. Nebudeme tuto slov šířiti
            o první oné nepravé, zcela bezdůvodné námitce, anby to naši krátkou zprávu náramně
            prodloužilo, spokojujíce se na čas tento radši tím, co u př. v Týdenníku literarním
            Poznaňském v ohledu tomto potahmo na Polsko a Slovanstvo vůbec důkladně pověděno, a
            tušíce důvodných bádání vkrátce na poli tomto, připomeneme jen, že vládcové slovanští,
            jak to z dějepisu všech našich kmenů vysvitá, v zakládání chrámů atd. následovali pudu
            svého a tlumačili city lidu správě jejich podřízeného, v němžto, jak sotva v kterém
            národu evropejském, nábožnost hluboce vkořenena jest. Odkazujeme tu na dílo Šafárikovo:
            „Geschichte der Slawischen Sprache und Literatur nach allen Mundarten“,
[
686
]
a jmenovité na zakreslený tamže ráz Slovanů, k čemuž my na ten čas ničeho
            více nepřidáváme. Konečně nezapíráme, žeby jednoho neb dvou příkladů tohoto
            bohaprázdneho u kmenovců srbských nebylo bývalo; ale je jako na odiv držeti a odtud na
            vládce všech Slovanů jakoby prstem ukazovati, jim chtivost k vraždám a Bůh ví co
            připisovati, zůstane povždy ničemností. My toho neděláme s dějepravou národů
            germánských, ačby nám docela takových příkladů v ní nescházelo, jako ku př. v dějepravě
            Franků, kde vládce Hludwing
[
687
]
poštval Hludriha, syna Sigiperather, kníže ripwarských Franků, zavraždit
            otce, což tento také bez prodlení učinil. Po spáchané vraždě vystoupil Hludwing jakoby v
            krevní pomstě (Blutrache) a zkotil Hludriha. Tentýž Hludwing buď zavražditi dal neb
            vlastní rukou zavraždil knížata saliských Franků atd.“
Tak Ľudovít Štúr zastával i pri najmenšej príležitosti cti a dobrého mena Slovanov,
            nech bolo by sa týkalo ktoréhokoľvek kmeňa a voči akýmkoľvek autoritám. Utiahnuť sa,
            mlčať, oportunizovať nebolo nikdy v jeho slovníku zaznačené.
Milá Talvj i so svojimi rovnomyseľníkmi podobne zle pochodila ohľadom spoločenských
            ideálov, aké prechovávajú sa dosiaľ v kruhoch zväčša patriarchalizmu slovanskému
            neprajných. Píše Štúr v článku nadrečenom:
„V předmluvě k druhému dílu usiluje p. překladatelkyně podati obraz mravů, obyčejů
            atd. Srbů, při čemž zvláště do líčení obřadů při svatbách užívaných se zabírá. Velice se
            zastavuje a horší nad tím, že nevěsty v čas svého zasnoubení obyčejně váženým otcům
            čeledním ruce líbají, což jediné p. překladatelkyni na Slovany tak poštvalo, že jim
            ukrutenství ku krásné pleti vyčítá a proto tuto za nešťastnou u Slovanů pokládá. Že ji
            obyčej tento tak velice dojal, nedivíme se jednak z té příčiny, že p. překladatelkyně,
            sama ku krásné pleti přináležíc, s ní velice soucití, pak že rodem jsouc Němkyně neměla
            příležitost cos takového u svého národa viděti a takž velice překvapena byla touto
            novostí. Ukrutenstvím to však jmenovati jest přepiaté a důvodem jen nám býti může velké
            rozmazanosti, v nížto se pohlaví ženské u sousedů nalézá, pak neznámosti národního
            života našeho. Toto líbání rukou jistě nic jiného nevyznamenává, než proukázání vážnosti
            k otcům čeledním, těmto kmenům shromažděných rodin, jenž jakoby k žehnání uvazující se
            nové rodiny přicházejí; kterážto šetrnost, jevící se v líbání ruky, jistě mladým
            nevěstám výborně sluší a mnohem lépe, než když šedivec mladým paničkám ruce ulibuje.
            Slované milují opravdu svou krásnou pleť a váží si velice její cnoty, jenž v
            bohabojnosti, pracovitosti, upřímnosti a začasté i v bohatýrském nadšení těch citlivých
            srdcí pozůstává, a velice by neradi, aby se tyto cnoty v tu novomodní přetvořenost
            proměnily; dalecí jsou té upýpavosti, té licoměrnosti, která se teď dobrým tónem nazývá
            a jejíž nevykonávání se za nevlídnost anebo, jako u p. překladatelkyně, za ukrutenství
            pokládá. Docela jiný byl stav pohlaví ženského v starožitnosti slovanské, nežli v
            germanské, neboť an tuto podle svědectví Tacita
[
688
]
(cituje miesto z Tacitovej Germanie) ženy ve přílišné vážnosti stály, ba co
            více vzývány byly, měli je mužové slovanští veždy za sobě poddané nepostupujíce jim oné
            zdánlivé a tím méně skutečné před sebou přednosti. S přijetím náboženství křesťanského u
            Slovanů stav jejich, jak slušno, v lepší se změnil; dosud však ještě, vyjmouce snad
            některá duchem ciziny napáchlá a novomodností se řídící místa, nedosáhnul, aniž s
            rozvinutím pravé národnosti naší nedosáhne onoho rozmařilosti stupně, na kterém jinde se
            nalézá a odkud jistě domácí štěstí a blaho rodin nevyplývá, ba na odpor rušeno bývá. Že
            tedy krásná pleť u Slovanů té zdánlivé přednosti, jakby sobě toho p. překladatelkyně
            žádala, nepožívá, jest výsledkem ducha národnosti naší, a jak myslíme, docela
            odpovídající přirozenému pořádku. Kam asi usilování Simonistek
[
689
]
u Francouzů aneb u Angličanů podnikání ženských spolků a jejich vývodkyně
            Lady Bulwer,
[
690
]
domáhajících se o rovná občanská práva s muži, vésti mohou, lehko se každý
            domyslí. Dosud záběhy tyto mnohé neřesti způsobily; bude-li však dále v nešvaře této
            pokračováno, jistě ničeho jiného odtud nežli zmatku a rušení blaha domácího se
            nedočkáme“ atď.
On nedočkal sa moderných týchto samovrážd, rozsobášov, luxusu ženského a rozvalín
            blaha domáceho a ruín rodín, ba celých národov; ale proroctvo jeho naplnilo sa a plní sa
            a ešte len plniť sa má. To môžeme i my potvrdiť, ktorí pozorujeme túto zženštilosť
            bohopustú, aká zachvátila národy. Každá ušpinená devečka myslí na veľkomožnú a bedár
            chlebíka žiadostivý cifruje si žienku do bodvábu a talmi-zlata,
[
691
]
a slečinka z trochy majetku pafá cigarety a vydrichmáva lenivosť každého
            popoludnia, ktorého predpoludnie strávila v nečistom vozduchu pri cifrovaní sa. Nato
            stáva sa veľkomožnou, keď vydala sa bárs za koho, a tu už musí mať dvoch lekárov, tri
            slúžky, dvorného krajčíra, oplzlé obrazy na stenách, titerky a hračky na stolíku a —
            dojku. Inšie ani nepripomeniem. Zamlčím podobne nevychovávanie detí, ale vyháňanie ich
            na ulicu. Rozumie sa, že takému fafrnkovi takýchto prevrátených mamičiek už v poduškách
            musia všetci ľudia onikať. Keď ho Pán Boh trošička sprchuje a dopustí väcšiu-menšiu
            chorobu, mamičky omdlievajú, synáčkovi všetko po vôli robia. Ach! dosť reflexií z našeho
            veku, prorokovaného Ľudovítom. Môžem to dokázať, že všetky tie moderné biedy nováčia sa
            z toho kraja takýchto zženštilých mamľasov spoločnosti ľudskej. S kančukou to vyhnať zo
            spoločnosti slovenskej; bo toto viacej ubije národ náš než bezhlavá maďarománia a blbý
            racionalizmus. Späť treba obrátiť oje výchovy rodín našich do ríše bohabojnosti,
            stydlivosti, pracovitosti, kázne prísne domácej i školskej; vyššej ale mládeži treba dať
            prácu ducha ťažkú k vybaveniu a naučiť ju myslieť o budúcnosti. Štúra jej dať za vzor.
V stredku štúdií a dumania svojho nezabúdal Ľudovít na drahý národ svoj tam ďaleko v
            Tatrách prežívajúci trudný svoj byt; ani vo snách mu nenapadlo uchádzať sa o dáku
            stanicu chlebovú, na myseľ vznešenú jeho ani zďaleka nevstúpila myšlienka loviť vo svoj
            prospech materiálny dáku priazeň ľudskú. Pre národ všetko bol vstave podniknúť, pre seba
            nič. Dobrosoľské dva roky blížili sa ku koncu, keď tu zčista-jasna doletí chýr, že Štúr
            je vyvolený za profesora teológie v Kežmarku. Po celom Slovensku radosť opanovala
            srdcia. Zo všetkých škôl mládež gymnaziálna i teologická zbierala už všetky svoje veci k
            sťahovaniu sa do Kežmarku. Bratislavská mládež menovite nahnala strachu profesorom i
            meštianstvu. Na dolnom Slovensku krútili síce hlavami nad obratom týmto, ale predsa, ak
            bude tomu tak, chystali len vačky, nakoľko im tu blíže Bratislavy bývajúcim drahším
            príde študovanie ich synov v Kežmarku. Ale žiadosť to bola všeobecná; vidieť Štúra
            umiesteného hneď, ako vráti sa z Nemecka, preto aj preboleli ľahko Dolniaci vzdialenie
            sa svojho miláčka.
Štúr mimo ciest už pripomenutých navštívil i Drážďany, hospitoval v Berlíne a
            posledný rok mal osladený tým menovite, že Pravoslav Červenák vykonával a viedol i menom
            Štúrovým dopisovateľstvo. Po Červenákovi, s ktorým my dvaja, Horislav August Škultéty a
            ja, predvodievali sme mládeži, nastúpil námestníctvo ako kandidát teológie Škultéty. Ja
            som viedol predok vo výbore, zástával som sekretárstvo vo spoločnosti a viedol som onen
            písaný časopis. Vo veciach Kežmarku týkajúcich sa zverené boli tieto záležitosti ako
            obyčajne len tým, ktorí mali osobnú známosť s mužmi vplyvu pri konvente kežmarskom.
[
692
]
A tu boli medzi inými sám námestník Horislav Škultéty, Bojmír Petrikovič a
            iní. Medzitým agitácia táto rozborila sa o skalopevnú a cieľov svojich dobre povedomú
            vôľu Ľudovíta Štúra. Ak bola naša zpráva o zvolení Štúra v Kežmarku za profesora tomuto
            nápadná, tobôž zhrozili sme sa my všetci nad jeho ráznou odpoveďou. Neišlo to do nášho
            rozumu. Dobre hovorí Ľudovít: „Jak málo ste mne poznali!“
My už len chýru tešili sme sa, a Štúr i len chýr sám, ktorému nechcel veriť,
            zapudzoval od seba. Ale čujme ho. On len tak mimochodom pripísal ku listu Červenákovmu
            na Horislava zo dňa 25. apríla 1840 písanému nasledujúcich pár riadkov:
„Předrahý Příteli! Velice mě zadivila ta zpráva nám Tebou zvěstovaná o mém zvolení za
            professora bohosloví v Kežmarku, což já sice jen za smíšeninu s bratrem mým (Karlem)
            posaváde držím, ale ještě více překvapilo mě, že Vy mne ku přijetí této stolice
            namlouváte a ta mi jíti radíte, což mi důkazem jest, jak málo ste mne poznali, čili jak
            málo mě teď znáte. Oznamuji Vám neodvolatelně, že já té stolice na žádný způsob
            nepřijmu, přijati nemohu, jelikož mimo všecku neschopnost mou k professoratu
            bohosloveckému mám sto důležitých příčin, proč to na prosto zavrhuji. Mohli by mě
            vyvoliti i na jinou stolici, já to předce nepřijmu, poněvadž záměry mé tím zničeny by
            byly, o kterých Vy ale ještě nic nevíte, věděti nemůžete. Za potřebné sem soudil dosavád
            o tom mlčeti, co teď Vám oznamuji; slyšte tedy! Já na Vaši břetislavskou stolici
            slovanskou v říjnu (1840) vystoupím,
[
693
]
což ale ještě nikomu, mimo naše, nezdělujte, nebo neradno hluku činiti.
            Sbírejte jen pilně peníze, ostatně ale o výživu mou se naprosto nestarejte. Paedagogií
            já žádných nepotřebuji, ovšem je ale Vám tam potřebně zůstavším vyjednati usilovati se
            bude ze vší síly. Ohlednětě se jen po dvou světnicech na svobodném místě, zajednati je
            však pořád netřeba. Hleďte tak, aby náš Miloslav (Hurban), jenž tam zůstati má, buď se
            mnou, aneb aspoň při mně přebývati mohl. Dobře bude, jestli i Ty tam zůstaneš, však pass
            si konati můžeš do Německé země,
[
694
]
ba raději konej, aby si se neobmeškal. Slyšel sem, že máš k tomu peníze. Dne
            7. neb 8. září já jsem v středu Vašem, přes leto tu ještě zůstati velice mi potřebno
            jest. Kupte na každý pád (rozumej knihovňu slovanskú bretislavskú) Dobrovského Institutiones
[
695
]
dialecti veteris
[
696
]
a Wiszniewského
[
697
]
Dějepis literatury Polské. S Bohem! Tvůj upřímný Ludevít.“
S listom týmto v rukách stáli sme my bližší priatelia Štúrovi a vtedajší vodcovia
            mládeže ako hromom omráčení. My hotoví boli sme pletichám dajakým pripísať toto
            zdráhanie sa Štúrovo a až nervózne hľadeli sme urovnať cestu a nechať možnosť Štúrovi
            odvrátiť sa od úmyslu tak určite vysloveného, a na každý prípad prijať kežmarskú
            stanicu. On „na žiaden pád“, my „na každý pád“. Z prípravných, cesty mu urovnávajúcich
            ku späť vziatiu slova svojho našich námah buď zachovaný potomstvu dopis Augusta
            Horislava Škultétyho na profesora a rektora lýcea kežmarského, Benedictyho,
[
698
]
z ktorého sa vidí i natiahnutý pomer mládeže slovenskej ku Schröerovi,
            Tamaškovi a prešporským vôbec. Podávam list ten v celosti.
„V prešporku, dne 21. května 1840. Slovutný a Vysoceučený Muži, Velectěný Pane!
            Otcovská přízeň, kterou Ste ke mně tři leta v Kežmarku pobyvšímu dokazoval, i teď tou
            mne posilňuje nadějí, že důvěrnou tuto přímluvu, ku nížto mne nejeden důvod ponouká, tak
            upřímným srdcem, z jakového ona vyplývá, přijati ráčíte. Nevýslovnou radostí smě
            zaplesali, uslyševše, že Ste se Vy, Slovutný Muži, celou duší o to zaujal, aby na
            uprázdnenou Kežmarského Lyceum stolici bohosloveckou ne jiný než Slovan dosednul. Nebylo
            na tom dosti, radost naše nejvyššího dosáhla stupně, dozvěděvších se, že neunavnou
            přičinlivostí Vaší to dovedeno bylo, aby Vysoceučený Ludevít Štúr to místo zaujal. Nyní
            ale divíte se, aneb jestli Vám smutnou tuto zprávu první já zvěstovati musím, diviti se
            budete, že Ludevít Štúr povolání tomu odpírá. Coby bylo netušeného tohoto a nešťastného
            skutku příčinou, posud sme neznali, anť včera toliko se nám věc světle objasnila. — Když
            se pověst roznášela o tom, že Štúr na Lyceum Kežmarské zvolen bude, i tajní jeho a
            Slovanství nepřátelé radost na tvářích ukazovati se nestyděli, když při tom v srdci o
            rozličných přemyšlovali prostředcích, nimižto by muži tomuto, tak včasně po vlasti naší
            proslulému první štěstí a tudy i širší okres účinkování jeho zamezili. Cítili zajisté
            Prešporčané, že hlasy, které se mezi plesající mládeží roznášely, v skutek uvedeny
            budou, cítili a předviděli jistě, že dosednutím Štúra na Kežmarskou stolici, ne malou
            částku študujících zvláště Slováků, kteří veždy květ Lyceum prešporského byli i budou,
            utratí. K čemu je tedy soběcká zlomyslnost nevedla? Měli zde budoucího roku dva
            supplenti v rhetorice býti, jeden Maďar, druhý Slovan. Dřív tedy, nežli se pozvání sl.
            Konventu Kežmarského Štúrovi doručiti mohlo, předloženo mu bylo od zdejších, zdaliby
            supplentství ono nepřijal? Štúr, jehožto vřelá tužba ustavične ta byla, aby se v
            Prešporku osaditi mohl, anť se mu město toto k dosažení jeho záměrů nejpříhodnějším býti
            zdálo, uvolil se k vůli těch vyšších předsevzetí, přijati toto chatrné supplentství.
            Později tedy, když se mu neočekávané pozvání Kežmarské do rukou dostalo, nemoha, co
            neznámý na Vašich stranách, povážiti ty příhodné okolnosti, které mu i tam z ohledu jeho
            vznešených záměrů znamenité výhody slibovaly, aby dříve již dané slovo nezrušil,
            nevyhověl, k podivení všech důvěře sl. konventu Kežmarského, kterou do něho v plné míře
            skládal, jakožto v muži, kterýžto mezi vrstevníky svými nemnoho sobě rovných počítá. Ale
            přesvědčeni jsme úplně, že Štúr toliko skrze lstivou zlost nepřátelů našich, kteří mu
            zde zlaté hory slibovali, podvedený mohl se chyby této dopustiti. Máme však pevnou
            naději, že jelikož na dané slovo více vázán nebude, anť se supplentství ono jeden toliko
            a sice rozený Maďar dostati může, a tudy opět sklamaný, hotov bude zasednouti na
            předloženou stolici Kežmarskou. Ta jest tedy toužebná prosba naše, aby Ste Vy,
            Vysoceučený Muži, pro slávu školy Vaší a blaho národu pracuje, jestliby ještě pořádky
            učiněny nebyly z ohledu jiného učitele, věc tuto na čas prodloužiti ráčili, až se Štúr —
            lépe poučený — k přijetí Kežmarské kathedry odhodlá. Přesvědčení sme zajisté, že
            dosednutím jeho tamější Lyceum mnoho získá, ant jak se věci ukazují, bude-li Tamaško za
            prešporského bohosloví učitele zvolen, študující úhrnkem do Kežmarku za Štúrem půjdou.
            Na ten ale pád, o kterém však velice pochybujeme, jestliby předce Štúr stolici
            Kežmarskou přijati nemínil, osmělujeme se Vysoceučenosti Vaší na jeho místo jediného Bodického
[
699
]
(Andreje), kaplána u důstojného p. Seberínyho, nejen co muže, který se na
            stolici bohosloveckou připravoval, ale také co horlivého vlastence slovanského
            odporoučeti. Ostatně ještě jednou opětuje toužebnou prosbu naší, v té naději, že ji za
            zlou stránku vykládati nebudete, jsem Vysoceučenosti Vaší upřímný ctitel, August
            Horislav Škultety v. r., čekatel bohosloví.“
Z listu dvoje vidí sa: veliká netrpelivosť naša a násilné presvedčenia nášho na
            všetky strany v platnosť uvádzanie, spolu však železná tvrdosť okolností, vzdorujúca
            snom i túžbam krásnym veľmi činnej mládeže súvekej. My však „málo ešte poznali sme
            Štúra“, keď sme prikovať chceli ho ku spišským žulám Karpát studených, a málo sme tiež
            poznali praktické pomery kežmarské; splnilo sa na nás to „neviete, začo prosíte“. Na
            kežmarskú stolicu bohoslovia driapali sa zarytí starí nepriatelia: Tomka Jánoš, večný
            kaplán prešporský, a Kellner,
[
700
]
ožďanský gymnaziálny učiteľ, a kandidát teológie z Nemecka sa vrátivší Lörincsék.
[
701
]
Kežmarčania urazení košíkom, Štúrom im skutočne daným, na oných prvých dvoch
            počali obracať zrenie. Dosť mal práce šľachetný Benedicty, aby oni dvaja slávožrúti a
            bornírovaní tupoumci
[
702
]
nevšantročili sa dáko do sboru vtedy veľmi solídneho učbárov kežmarských.
            Benedicty naložil Dobroslavovi Čipkajovi,
[
703
]
poslucháčovi teológie a horlivému Slovanovi, zodpovedať jeho menom list
            mládežou bratislavskou skrze námestníka ústavu mu písaného, ktorého dopis zdeľujem tu
            doslovne:
„V kežmarku 1840, 16. června. Předrahý Příteli! Vysoceučený a Velemilovaný náš pán
            Professor, Jan Benedicty, vyzval mě v těchto dnech, abych Vám na Vaše psaní krátkou
            napsal odpověď jeho jménem, co sem já, nejen proto, že vůli mých představených naplniti
            vždycky hotov sem, nýbrž i proto, že se s Vámi, milovaný Bratře, opět písemně smlouvati
            mohu, s radostí učiniti pospíchal.
Vašeho listu — na p. Benedictyho — hlavním byl předmětem jistě drahocenný onen
            Ludevít Štúr, kterého Kežmarčané za professora bohosloví byli vyvolili a který vůbec
            všechněm, obzvláště ale nám Slovákům až dotud, dokud se pověst o tom, že do Kežmarku
            nepřijde, nebyla roznesla, blažené pod Tatrou sliboval dny. Psal Ste totiž, žeby prý
            Štúr měl vůli (čo chybne pochopené bolo, keď Škultéty strany konečného odhodlania sa
            Štúra k prijatiu kežmarskej stanice sám nič určitého sľubovať nemohol, ani ako list
            svedčí, nesľuboval) do Kežmarku přijíti, však ale ne za professora bohosloví, k čemuž
            není připraven, nýbrž k překládání jiných věd, však pohříchu, věc tato se více
            zajinačiti nedá, neb již Vysoceuč. p. Samuel Lörinčík k zastávání úřadu toho vyvolen
            jest, a tak Štúr pro Kežmarek na tento čas již jest ztracen. — Daremné bylo mé
            hořekování nad ztrátou touto, daremné popisování zármutku, nímž ňádra naše naplněna byla
            zvláště proto, že sme sobě v něm slibovali muže, do jehož prsou důvěrně by smě byli
            mohli vylévati naše city a jehož city bylyby se potápěli v citech našich, s nimžby nás
            jeden cíl by spojoval na věčnost, jeden svazek poutal na věčnost, daremné pravím by to
            bylo všecko, neb věc se zjinačiti nedá.
Nám teď jiného nepozůstává, jedině kojiti se nadějí, že i tento novozvolený pan
            professor úřad svůj důležitý jistě hodně zastávati bude, že sobě dá záležeti něco i na
            národnosti naší, že bude umět nakloniti sobě srdce posluchačů. Naděje jest, ó by nás jen
            nesklamala opět! Věru, kdyby se to tak nebylo stalo, jistě by nás nebyl těšíval první
            papršlek ohnivého slunce pod Tatrou, Lomnický vrchol by nebyl budil tisícnásobné city v
            bujných prsech našich; nýbrž bylby nás přivítal bezpochyby druhý konec stověkých kopců
            tatranských a bylaby nás objala náručí Vaše na břehách Dunaje.
Nikdy se snad mezi strachem a nadějí nekolotala tak duše má, jako při posledním — po
            odmítnuté volbě Štúrem — volení professora. Pomysletež jen sobě, že šlo zde o Vašeho
            kaplana Tomku aneb o ožďanského professora Kellnera, úhlavných to nepřátelů Slovenska,
            těch, kteří odřekli se své matky, kteří potupivše své, u cizích bobkové hledají věnce!
            Znáte je. Budiž dost na tom, že sme si byli s Javorem
[
704
]
umínili, zanechati Kežmarek, kdyby pan Lörinczék nebyl svitězil. Nebo tento
            jistě, ač posud žádného svědectví nevydal o lásce své k otcovskému pokladu, povšimne si
            mladých Slováků předce a nenechá mimo sebe vanouti ty větérky, ješto vanou po březích
            Hrona, Nitry, Váhu, ano po celé Slavii, bez toho, aby aspoň koliktolik i jeho ducha
            nepronikli. (Márne to boli nádeje. I táto, ako mnohá iná rodina stratila sa pre národ na
            pustatine tejto duchamornej.)
Co se pak p. Bodického týče, i strany toho Vysoceučený náš pan Benedicty officiosně
            psal Důstojnému panu Seberínymu, zdaližby totiž měl vůli do Kežmarku přijíti, který se
            ale veřejně osvědčil, že on u tohože Důstojného pana Seberínyho faru očekávati chce. Tak
            psal Důst. p. Seberíny. P. Benedicty Vám posílá jeden exemplár Exam., aby Ste prý
            viděli, jak to tu jde. S Bohem buďtež na žádost Vašeho Dobroslava Čipkayho v. r.“
Tak skončilo sa intermezzo s Kežmarkom na konci štúdií jeho dobrosoľských. Štúr nemal
            určeno dotknúť sa Kežmarku duchom svojím plamenným; dotknul sa iba múrov jeho až vo
            víchrici rokov 1848 — 49, keď mečom opásaný tiahol Spisom za čatami utekajúceho ku
            Košiciam Görgeiho.
Ešte v Dobrosoli súc a vyrozumejúc, ako nervózne a k tomu ešte samozvane za neho
            pracujeme tu vo vlasti, myslel tušiť môcť príčinu toho v našej nedôvere ku Schröerovi a
            prešporským vôbec; preto prosil a zaklínal nás na svätosť lásky našej k národu, aby sme
            v dobrej zhode a v dôvere najmä so Schröerom trvali, ako s mužom opravdove národu nášmu
            prajúcim. Mám jeho i Červenákove listy v príčine tejto písané pred očima, ale tým
            vzrástla by už kapitola táto nad výmeru jej uložená.
S rokom 1840, ja koncom júna, Štúr v októbri, vstúpili sme do úradného účinkovania;
            ja čo kaplán na Brezovej, on čo námestník profesorátu slovanského v Bratislave.
VII.
Štúr opustil Dobrosoľ s túžbou neuhasiteľnou po vlasti, po tej zemi svätej, po horách
            a dedinách, mestečkách a mestách, v lone ktorých prebýva jeho národ i rodina, súdruhovia
            i priatelia. Ach, vlasť milovaná, ako sladké je meno tvoje, ty chováš v sebe všetko, čo
            je najdrahšie Ľudovítovmu ubolenému srdcu, a predsa, predsa — čo mu kynie v ústrety z
            miest a dedín, hôr a zámkov tvojich? Čo čaká na vzývateľa, ľubimca, milenca tvojho? Boj
            a ťažkosti, útrapy a hryzavá starosť. On ťa vzdor tomu vrúcne miluje; áno, Štúr preto
            miloval svoju vlasť, že ona tak chudičká bola, že ani len kúsok chleba pre syna svojho
            už nemala, čo mala, to bol pohár sĺz, horký kus stvrdnutého už chlebíka a v každom kúte
            stopy drancierov. Štúr takúto vlasť miloval, lebo to bola vlasť jeho otcov, zem dedičná
            tisícerých pokolení jeho národa milovaného, ktorý sám tak, ako i tento jeho syn, nič
            nemal k strateniu viacej, ale všetko, všetko, čo k životu náleží, vydobýjať nádobno mu
            bolo. Takýto národ v takejto vlasti milovať naučil sa Ľudovít v priebehu jedného
            štvrťstoletia pekného života svojho.
Ako prekročil hranice Germánie, „susedy Slávy“,
[
705
]
so zimničnou rozochvelosťou, najsladších pocitov plný blížil sa ku zlatej
            Prahe s úmyslom prežiť v Čechách niekoľko týždňov v priateľskom náručí prvých borcov
            Slovanstva západného. Cítil sa tu úplne šťastným, ač kalich šťastia národného i tu
            premiešaný bol pelýnkom aj korienkami horkými.
Pobytu jeho v Čechách druhému buď venované miestečko toto. Prezrúc si poznovu drahé
            pamiatky slávnej minulosti národa českého, zhromaždené tu nielen v dvoranách, palácoch a
            vo svätyniach chrámov, ale na uliciach a po námestiach kráľovskej Prahy, namieril kroky
            svoje i naokolo po zemi Českej. Kráľovej Hradec skvel sa vtedy už vo svetle mesta
            národným duchom neseného, tam mali sídlo pôsobenia a tvorenia svojho slovutné, vypuklé
            postavy duchov vznešených, ako boli profesori Klicpera
[
706
]
a Chmela,
[
707
]
podnikateľ činný a obetivý Jan Hostivít Pospíšil; tohto posledného dom a
            rodina boli strediskom krúžku vyvolených synov národa; tu sa robili rozvrhy a plány k
            prácam literárnym, ktoré Ján Hostivít ochotne honoroval a vydával. Jeho kupecký sklad
            kníh zásoboval okolie knihami a časopismi toho času vydávanými v Prahe, a tlačiareň jeho
            šírila mocne v národe svetlo osvety a vzdelanosti národnej. Žiaden cestovateľ slovanský
            neobišiel Hradec a neobišiel pohostinského domu Pospíšilovho, v ktorom skoro spoznal sa
            so všetkými čelnejšími Slovanmi mesta. Poskúpe ich vtedy ešte bývalo v Čechách tak ako v
            ostatnej Slávii, susedky Germánie. Ja navštívil som Hradec v prázdninách r. 1839, Štúr v
            jeseň r. 1840 a oba našli sme v dome Jána Hostivíta prijatie milé a odpočinutie velice
            vzácne.
Ľudovíta nášho potkala v Hradci dosť značná nehoda, ktorá priviazala ho vďačnosťou k
            rodine Pospíšilovej po celý čas života jeho; skĺzol sa bol nešťastne zo schodov
[
708
]
a porúchal si ruku. Ošetrovaný bol za dlhší čas rodinou touto šľachetnou
            veľmi pečlive, takže skoro sa zotavil. Ale i inú ranu odniesol si Ľudovít z domu
            Pospíšilovského, ktorá nie tak skoro zacelela. Mária,
[
709
]
rozkošná dcéra Jána Hostivíta, sestra Jaroslava,
[
710
]
mladého vtedy spisovateľa a priateľa Ľudovítovho, vrezala sa ideálnou svojou
            krásou, štíhlou, strunatou postavou, čiernymi zádumčivými očami, úchvatným spevným
            hlasom a hrou umelou na piane do srdca Ľudovítovho. Ctnoty devy tejto slovanskej, tak
            riedke vtedy medzi dcérami Slávy, pri vzdelanosti všeobecnej vrcholili v horlivom
            pestovaní citu národného, v láske k národu vzchápajúcemu sa po dvestoletom sne k novému
            životu. Nebol to div, keď prvý mládenec slovenský tým samým idealizmom nadšený v oči
            Márie nadbehol šípu bôžika toho všetečného prvej lásky. To skúsili i iní, je to osud
            krásy, že veľa rán pôsobí. Dievka táto luhov polabských a nadorlických stala sa
            pôvodkyňou nechtiac i iných rán mladoňov Slovanských. Na jej kráse a nadšení poetickom
            zapálili sa i dojímavé spevy Boleslava Jablonského.
[
711
]
Vďaka pekná peknému tomuto zjavu devušky slovanskej, že milou bola srdcu
            toľko národ milovavšiemu a toľko od národa milovanému. Ľudovít náš oheň prvej lásky však
            zavrel a siedmimi zámkami pred sebou samým ukryl v tajinách vlastného srdca. Niektoré
            piesne jeho utajené a všelijako zafátelované boli v myšlienkach na zjav krásy a ctnoty
            Márie, tak napr. piesne:
„Holubice smutná zletovala kraje“
,
[
712
]
podobne dve piesne v Nitre I. pod pseudonymom Boleslava Záhorského,
„Ach, vy lesy, pusté lesy“
[
713
]
a
„Zapomni, drahá“
.
[
714
]
Hodno je túto poslednú zachovať v pamäti; skvejú sa v nej slzy zlaté tohoto
            oka orličieho, je tam zložené tajomstvo života jeho, je tam obetované jedno srdce vlasti
            a národu.
„Zapomni, drahá, zapomni jinocha,
nade nímž mraky bouřlivě se shání,
zapomni, drahá, zapomni na hocha,
an ti posílá bolné požehnání:
On na vše světa zapomene slasti,
jenom nikdy ne, jen nikdy o vlasti.
Zapomni, drahá, zapomni o junu,
jehož pod lípou máti odchovala,
zapomni o něm, jemuž ona v lůnu
lásku k rodině zpěvy vdechovala:
Láska se zňala, rodina ve strasti,
pro ni on hotov všech se zřeknout slastí.
Kdybys viděla ty bouřlivé mraky,
jak naši Tatru valně obletují,
o, jistě by tvé zkalily se zraky,
naše let mračen směle pozorují:
Ať bouří, hřímá Tatra, naše máti,
my při ní v bouřích, v hromích budem státi!
Tatra se halí, jinoch zarmucuje:
co by ti bylo z jinocha smutného?
Z jinocha, jemuž všecko prorokuje
bouři po celý čas žíti zemského:
On v jejím víru na vše zapomene,
jen někdy kradmo na drahé vzpomene!“
Tak naozaj len „kradmo“ tu i tu odvážil sa sebe samému pripomínať obrazy tej krásnej
            víly polabskej. On vzpieral sa mocne a dôsledne ostňom týmto, ktoré sám Boh vštepil do
            prsú ľudských, vzpieral sa v myšlienke slobody ducha, povolaného k dejstvovaniu na
            dedičnom poli národa. Ľudovít predvídal hrozné búre a chcel si zachovať samostatnosť a
            nerozdelenosť všetkých svojich síl. Mýlil sa, pravda; no blud jeho tento neškodil
            národu. Prísna opravdovosť jeho vytvárala čisté ducha posvätenie z okolku lásky k
            dievke, a naopak lásku túto časnú z okolku oného duchovného žertvovania sa cieľom
            vyšším. Jemu mleli sa po mysli pozorno-bádavej tie mnohé príklady natúr nižších,
            sfilisterčených, u ktorých láska manželská a rodinná udúša ducha k vyšším svetom
            povolaného, a logická jeho bázeň ohlušila logickú smelosť, keď tak odhodlane volil si
            pre beh svojho života panictvo! Ušlo mu totižto pozorovanie, že opravdove vyšším duchom
            láska rodinná nie je prekážkou, ale podporou v dielach, tvoreniach a dejstvovaní vyššom.
            Tejto logickej smelosti ohľadom na seba nemal Ľudovít. Hádky teoretické o predmete tomto
            trvali za dlhý čas medzi nami dvoma. Ja poukazoval na priepasť hniloby nízkych natúr v
            panictve žijúcich, on na masu hnilú, bezvýznamnú plytkého rodinkárstva; tomuto prehľadu
            nášmu musel sa podrobiť celý život národa a tu čmírili sa nám pred očami typy veľkolepé
            so sprostými, hádka trvala roky, málo chýbalo, že neprepukla do verejného sporu. Nálada,
            obojstranná bola k tomu veliká. Len zdržanlivosť na oboch stranách prekážala výbuchu.
„Pováž, prosím ťa, stav hrozný národa nášho, ktorý už temer ani spôsobný je nie pojať
            podmienky života národného, a ktorý sme predsa zamilovali tak, že životy zaň klásť
            hotoví sme, či nevyžaduje láska táto naša k národu tak upadlému celučkú celú obeť nás
            samých?“ Tak Ľudovít.
„Založ,“ hovoril na to ja, „rodinu na základe lásky opravdovej k dievke tak nadšenej
            ako Mária, založ rodinu,“ poviem, „podľa vzoru Pospíšilovskej krásnej rodiny — tohoto
            roztomilého strediska toľkých duchov činných na poli národa, tejto matky toľkých síl
            podrastlých a podrastajúcich, ako vidieť mohol si sám tam na junáckom Jaroslavovi,
            nadšenej, ideálnej Márii, bodrom, horlivom Bohuslavovi, vtipnom, malom Vaškovi v
            Kráľovej Hradci: a uvidíš a dá mi za pravdu budúcnosť, že z takej rodiny vyjde na národ
            viacej požehnania, vzíde viacej sily a odvahy než z toho večne smutného alebo večne
            rozbúreného a rozorvaného umu a srdca panicov.“
„Možnosť neupieram,“ vetí on, „keby len tých nastávajúcich búrok nie; ale čože si
            počneš s rodinou, keď to začne zo všetkých strán — ako predvídam — búrať sa a váľať?“
            Tým sa obyčajne v zadumaní obapolnom končievali hádky, ja sám dlho konečné rozhodnutie
            otázky ohľadom seba samého odkladal. Spor mal vybúšiť do verejnosti v tú dobu, keď ja
            prakticky odvetil som Ľudovítovi pozvúc ho na svadbu svoju. Ľudovít prišiel — ako písal
            priateľom — „Miloslavovi na pohrab!“ A príduc troma dňami pred svadbou (4. októbra
            1845), ešte snažil sa odviesť ma od úmyslu zakladania rodiny v týchto osudných časoch
            pre národ náš. Darmo! Vec bola medzi nami riešená nadlho prakticky. Ľudovít si však
            nemohol odoprieť po návrate svojom z veselej svadby hlbockej, kde bandérium mládeže,
            hudba národných hudobníkov, piesne storaké ríše svadobnej sa vírili okolo smutného
            tohoto junoša, nemohol si odoprieť v úvodnom článku novín svojich
[
715
]
dať výraz nevoli svojej a len tak pozďaleka bez určitejšieho udania osoby,
            na ktorú sa úder vzťahoval, karhal prudko piesne o láske a svadobné oslavy slovenské.
            Priatelia vedeli, kam rany padali, a veliká časť žiakov jeho súhlasila s úderom týmto. A
            ja zas medzi riadkami čítajúc, tiež tým spôsobom odvetoval som. V zápäť článku dotyčného
            píšuc o rodinnom živote našom a piesňach lásky s nimi spojených, zastupoval som
            stanovisko svoje.
[
716
]
Osobne sme o predmete tom viacej nehovorili po tejto tu predchytenej dobe (koniec
            roku 1846).
Ľudovít obetoval sa celý národu, on predvídal v jednej hŕbe skopené všetky tie búre,
            ktoré i on prežil, i my po ňom podstúpili a prežili, i ešte podstupovať máme nielen my,
            ale vaši i naši prejemníci, a mienil sa tak uspôsobiť k hľadeniu im v oči. Panictvo jeho
            dobrovoľné malo najvznešenejšie motívy a nebolo tým, čím je pri mnohých, výplodom
            chlipnej zmyselnosti, alebo následkom nešťastnej romantiky, lebo dokonca podivínstva
            mrzutého, súcitu nájsť nespôsobného. Ľudovít bol žertva sebou samým národu prinesená,
            obeť, ktorú prijalo Slovanstvo a ktorú, tak verím, prijal i sám milosrdný Boh, lebo bola
            to obeť úprimná. On, dal výhosť láske zemskej z lásky k národu nesmierne zranenému,
            osudne ubitému, napolo zmordovanému, a predsa hodnému obetí synov jeho oduševnelých.
My stretneme sa ešte raz s týmto bôžikom
[
717
]
podkušiteľom, otáčajúcim tajomný tento zámok srdca Štúrovho, aby konečne i v
            poslednom svojom pokušení nezvratným zostal Ľudovít. Tieto strany jeho bojov života
            pripomínam, lebo presvedčený som, že všetko, čo týkalo sa tak blízko tohoto srdca,
            plného najhorúcejšej, najopravdovejšej lásky k veľnárodu slovanskému, milé a vzácne bude
            národu tomuto potom, keď stane na tej výši života a vývoja svojho svetodejného, na ktoré
            pošinúť ho namáhal sa Ľudovít Štúr.
On dumal v sladkom rozochvení prvej lásky k devuške slovanskej o búrach, a videl v
            nich hrob lásky ženskej, nevidiac ani, že už prvý hromonosný mrak vyliezal spoza obzoru
            vzývanej a milovanej vlasti. Dňa 10. septembra 1840
[
718
]
zahrmelo to zmätene a streštene z úst arciharaburdáka, grófa Karola Zayho,
            ktorého evanjelici zvolili za hlavného dozorcu cirkví a škôl evanjelických a. v. v
            Uhorskom kráľovstve. Toho času tradície sväté dávali ešte zmysel hodnosti tejto; lebo
            títo generálni inšpektori bývali ochrancovia vierovyznania evanjelického, mávali teda
            vplyv veliký nadol tým, že sa priznávali právohajnými skutkami a slovom k ľudu
            evanjelickému, utlačenému v mnohom ohľade nielen za dôb predtolerančných, ale i pod zákonom
[
719
]
zabezpečujúcim práva vierovyznanské (1790/1), nahor zas býval ich vplyv
            značný tým, že oni boli tlmočníci deväťstotisíc evanjelických poddaných kráľa uhorského,
            medzi ktorými pozostalé pojedinné rodiny starošľachtické vynikali horlivosťou
            evanjelickou i vernosťou naproti domu panovníckemu. Tu naraz pretrhol tento novozvolený
            generálny inšpektor reťaz tradície starej a postavenie hodnosti tejto začal inak
            pochopovať k úžasu a ustrnutiu staršieho pokolenia, vídavšieho hodnosť túto v
            solídnejších rukách a k prestrašeniu mladšieho podrastu cirkevno-národného, schytajúceho
            sa na kriela činnosti k pradeniu starej nite života verejného cirkevno-národného.
Prizrime sa k tomu novému programu nového generálneho inšpektora, s ktorým prvým do
            činenia mal mať náš bohatier myšlienkový Ľudovít Štúr. Dňa 10. septembra 1840 hrmel
            takto zmätečnými a zmätenými pochopmi gróf Karol Zay v reči svojej inštalačnej. Potom,
            keď pobúchal a pomlátil štvoro na pätoro o svojom povýšení, o svojej smelosti proti
            všetkým živlom úrad jeho znesnadniť usilujúcim sa, o výchove a školách, o žiakoch a
            učiteľoch, o láska k vlasti, o bratskej zhode s reformátormi atď., zaharaburdáčil si
            nasledovne o najhlavnejšej myšlienke svojho mozgu, zimnične naladeného, hovoriac:
„Pozůstává ještě jedna veliká všeobecná důležitosť, bez jejíhož podporování símě
            všech prospěšných ústavů aneb do plané roli padne (sic),
[
720
]
aneb již klející v puku, ledovcem poražené, svadne; na které vlasti naší
            konstitutionalní setrvání, svobod našich udržení a protestantismu byt založen jest: v
            které se tedy všech věrných vlastenců a mezi nimi napřed protestantů usilování
            sjednocují. Tato všeobecná důležitost jest národnosti naší rozkvětování (sic); a
            poněvadž národní život bez jazyka národního místo nemá — vlasti naší pomaďarčování!“ Ako
            tieto blbstvá a polobláznivé balamuteniny vypustil z úst, tak ihneď sám badal, že sa
            dopustil na ten vek ešte dosť striezlivý velikej sprostoty, preto hľadí ju ospravedlniť,
            hovoriac:
„Znám těchto slov valnou sílu (recte:
[
721
]
veliké hlupstvo), které na srdce spoluvlastenců, tu radostně (ovšem u
            haraburdákov sebe rovných), tam bolestně doléhá; cítím probuzených nepřátelských živlů
            plápolající oheň, ale cítím i to, že dle své víry (akej?), svého povolání (to bolo ovšem
            brániť právo na svoju reč pol milióna slovenských evanjelikov) a přesvědčení, své zdání
            z ohledu této důležitosti beze všeho ostýchání vysloviti povinen jsem! — Velectěné
            shromáždění! Každý zdravého rozumu Maďar slovanského národu starobylosť, jeho činů
            velikost a vzdelanosti stupeň upřímně uznává, nýbrž i to, že Slované jsou vlasti naší
            prvorodníci; Maďarů pak vladařství toliko jich vítězství odměna. Ale tu hlas marného
            chlubení, na moc se odvolávající pýcha umlknouti musí, tu pomaďarčování ve vyšším smyslu
            bráno budiž; poněvadž jeho vítězství jest rozumnosť a vydobytí věčných práv
            konstitucionalní svobody; jeho pak potlačení jest tolik, co evropejské vzdělanosti do
            onoho temností a neumělostí prostředného věku pohřížení. Nebo maďarská řeč z ohledu své
            samostatnosti může toliko v rozviňování vlastního, to jest maďarského živlu účinkovati,
            kterýžto živel z ohledu našeho položení, náhledů, duchovního i tělesného dobrého
            přirozeně a nevyhnutedlně jen rozumnosti, času přiměřené vzdělanosti a zákonní svobodě
            holdovati může, když naproti rozvinutí Slovanstva, netoliko rozvinutí maďarskému živlu,
            o našem obecném dobrém nás ubezpečujícímu, příměrně přítrž činí: ale tím i cizího živlu
            símě ve vlasti se rozsívá a k bujnému zrůstu proniká.“
Či možno u rozumného človeka predpokladať toľko nezmyslov jedným dúškom vysloviť, na
            papier položiť a vytlačiť dať? Konštitúcia a pomaďarčovanie! Ako sa to dá zrovnať? A
            dokonca ako sa dá zrovnať protestantizmus, ktorý je položený na základoch slova božieho,
            s haraburdáckym maďarizmom, vyzývajúcim do krutého obranného boja blížnych svojich
            nemaďarského jazyka i pôvodu? Hovorí „o národnosti naší rozkvětování“ a hneď nato porúča
            vyhladenie Slovanov uhorských, ktorých národnosť uznáva, lebo „rozvinutí Slovanstva
            maďarskému živlu přítrž činí“, a dokladá sám k zavŕšeniu protimluv svojich:
„Ale ačkoliv Slovanů předsevzetí upřímné jest, a jejich náklonnosť k vlasti, k
            náboženství a ku králi pravá a nepohnutelná, vystavěného cíle („jazyka svého vzdělání a
            národnosti udržování,“ ako sám Zay ciele tie udáva), přece neobdrží, jejich usilování
            jiného následku míti nemůže, než jejich duchovních sil daremné zmrhání, aneb cizího
            živlu ve vlasti utvrzení. Medle, mohou-li očekávati naši slovanští bratří, že při
            horlivém zasazování se Maďarů o svou národnosť, budou moci bez překážky řeč svou
            vzdělávati, že v boji Germanů, Romanů,
[
722
]
Maďarů a jiných živlů, mezi sebou, svou národní samostatnosť vítězně
            zdržovati moci budou? Klamlivé naděje. Svazkové obapolného se dotýkání roztržení jsou,
            ten totiž prostředek, kterým všecky ve vlasti naší jazyky, jako by v jeden se spojovaly,
            a při kterém svobodně a nevinně každý se vzdělávati mohl, latinská řeč v počtu živých
            více nestojí! Národové pak germánského a románského kmenu v rozvinutí maďarské
            národnosti zákonných svých svobod největší ubezpečení nalézajíce, ve vlasti naší jiné
            národnosti rozvinutí a rozšíření napomáhati nebudou (!), ale raději všemožně překážeti.“
            Koniec tohoto blúznenia však bol: „Následovně každého pravého měštěnína, každého svobody
            a rozumnosti horlivého zástupce, domu rakouského věrného poddaného, jestliže toliko
            zaslepenosti a pobočných cílů hledání vinu od sebe odstraniti žádá, největší povinností
            jest, vlasti pomaďarčování mužně napomáhati.“
Tak Zay dôležité postavenie svoje, historický zmysel uhorského kráľovstva s jeho
            rozličnými národmi dosiaľ pokojne jeden popri druhom žijúcimi, logicky pochop
            protestantizmu a filozofie náuku o rozumnosti prevrátil čím hore tým dolu a zbrklou
            svojou hlavou vrážal a tĺkol do všetkých pomerov politických, cirkevných, národných a
            sociálnych. Nápojom týmto užitým vo chvíli neostráženej omámilo sa celé jedno pokolenie,
            ktoré ihneď začalo tance prevádzať okolo tohto novomódneho proroka maďarizmu. Generálny
            konvent jasal opojený, reč Zayho dal vytlačiť vo všetkých rečiach, stolice hýbali sa,
            čestitali prípismi a deputáciami grófovi bučanskému
[
723
]
ako generálnemu inšpektorovi evanjelických cirkví. To utvrdilo tohoto
            zapáleného haraburdáka v jeho predsavzatiach slávo-románo-germanožrútskych, takže hádzal
            a metal sebou ako posadlý. Maďarské časopisy, úradné i súkromné jeho dopisy na úrady i
            jednotlivcov, plné boli jeho enunciácií, ktoré vrcholili v tom: kto si verný kráľovi,
            kto si rozumný, kto si protestant, kto miluješ konštitúciu, každý musíš pousilovať sa
            čím skôr stať sa Maďarom a iných k tomu honiť tak, aby čo skôr uhorská krajina celá
            pomaďarčila sa. Kto to nečiníš, zradil si vlasť, konštitúciu, kráľa, ba stal si sa
            nerozumným! Na evanjelikov slovenských, ktorých je veliká väčšina proti maďarským a
            nemeckým evanjelikom, mal nadto ešte inú smečku, totiž pokalvínčenie ich, vlastne len
            skomolenie ich s reformátmi tak, aby stali sa menšinou proti maďarským kalvínom, vytasil
            sa teda ako generálny inšpektor s ideou únie! A to sa tak valilo ako z prekoteného
            horúcej vody kotla na Slovač našu. Otcovia cirkevní boli na zadusenie zaliati tým
            presvedčením grófa Zayho, ktorému tľapkala chválu celá verejná mienka
            židovsko-maďarských časopisov, konventuálnych a stolično-kongrecionálnych
[
724
]
haraburdákov.
S takýmto obrom filištínskym
[
725
]
potkal sa Štúr hneď pri svojom navrátení sa z Nemecka. Utiahnuc sa k rodičom
            cieľom doliečenie sa z pádu svojho kráľovohradeckého, mal príležitosť dočítať sa
            všetkého toho, čo mocný magnát Zay podujímal. Mládež očakávala ho v Bratislave
            netrpezlivo a so zápalom, lebo všetko pripravené bolo k zaujatiu pred dvoma rokmi
            pretrhnutého účinkovania jeho ako námestníka profesorátu slovanského na lýceu
            bratislavskom. Starký Palkovič túžobne tiež očakával Ľudovíta, chtiac nielen zveriť mu
            povinnosť svoju čo riadneho profesora reči a literatúry slovenskej, ale tiež i
            spoluredaktora časopisu „Tatranka“.
[
726
]
Ako Ľudovít v optimizme svojom mladíckom zanášal sa myšlienkou nakloniť Zayho k
            národu slovenskému, tak Zay nič nemal väčšmi na starosti ako buď lichotením získať
            maďarizmu, buď terorizmom odstrašiť od národného horlenia Ľudovíta Štúra. Známe sú nám
            už enunciácie Zayho, na ktorých jazdil, ale lepšie ich poznáme z listu poslaného
            Karolovi Štúrovi.
Zay dozvediac sa od svojich všade rozostavených agentov, zvlášte od bývalých
            spolužiakov Štúrových na lýceu, maďarónov to a nepriateľov hnutia nášho národného, o
            návrate Ľudovítovom z Nemecka, poponáhľal sa zavčasu použiť svojho úradného postavenia k
            tomu, aby alebo získal tohoto smelého orla hôr uhrovských, svojho to panstva, alebo
            nastrašil ho enunciáciami svojimi kategorickými, a tak v zárodku zažehnal
            nebezpečenstvo, hroziace haraburdáckym jeho enunciáciám, ešte do toho času od nikoho
            nenapadnutým. Sadol teda mocný Zay k stolíku a napísal hrozivý list na brata Ľudovítovho,
[
727
]
v ktorom hovorí, že dopočul sa, ako brat jeho Ľudovít Štúr, vrátivší sa z
            Dobrosoli, na tom pracuje, aby založila sa na lýceu bratislavskom stolica reči a
            literatúry slovanskej. Neberúc, píše Zay, ani do ohľadu svoju súkromnú mienku, a len
            ducha a zreteľný zmysel i zákonov krajinských i túžby vlády (!) a vyššie nariadenia
            vrchností uvažujúc, nielen podobnej stolice založenie nemôže byť podporované, ale keby
            sa taká i zriadila, ihneď by vyzdvihnutá byť musela a vrchnosť, ktorá by ju povolila,
            ťažkej zodpovednosti by podvrhnutá bola a proti zakladateľom takej katedry prísne
            vyšetrovanie by zavedené bolo. Mňa by to veľmi bolelo, keby námahy tieto oznámené na
            vyššom mieste, mne alebo inému ku prísnemu vyšetreniu zverené boli, lebo toho následky,
            ačkoľvek ja dobre viem, že cieľ ich nie je iný ako vzdelávanie slovanského jazyka,
            predsa nepríjemné, ba snáď smutné by boli, aspoň istotne a na každý prípad okamžité
            vyzdviženie takej stolice by nasledovalo. Dôvody tu nepomáhajú, zákonov zmysel je jasný
            a vyššie nariadenia na zákonoch tých spočívajúce, jestli i Vaším Vysokoučenostiam nie,
            mne aspoň veľmi dobre známe sú. Ani nepripomeniem iných zlých následkov, totiž ľahko
            nastúpiť mohúcu verejnú nevôľu právomocností stoličných a verejnej mienky, ktorá by
            nielen v kongregáciách, ale i na samom skoro už nastávajúcom krajinskom sneme svojho
            výrazu došla, a ktorá by nielen brata Vášho, iste vznešených darov muža, ale i lýceum
            požunské, dištrikt, ba celú cirkev ev. a. v. do zlého svetla postaviť mohla, k tomu i
            bratov kalvínov, už s nami zmierených, zase by nám odcudzila. Slovom, zriadenie stolice
            slovanskej v kráľovstve uhorskom na vyššom mieste nikdy dovolené nebude, a keď i
            nemožnosť túto dopustíme, totiž že by sa povolila, katedra slovanskej reči útokom zo
            všetkých strán vystavená musela by zase zničená byť a jej pôvodcovia stali by sa obeťou.
            To som uznal za dobré do ušú Vám pošopnúť a svedomie svoje upokojiť. Mohol bych bol síce
            hneď i ako generálny inšpektor krátko a rázne mienku svoju vysloviť, ale za lepšie uznal
            som ako Karol Zay Vaše Vysokoučenosti, ktoré si ja vysoko vážim, na následky podnikov
            Vašich upozorniť. Po priateľsky radil som i radím, aby, jestli, ako počujem, pán brat
            Vysokoučenosti Vašej vzdelávaniu reči slovanskej venoval sa, tenže v dedičnýoh zemiach
            hľadal si miesto, čo sa jemu tam iste podarí, tu, v Uhorsku, ak by od úmyslu svojho
            odstúpiť nechcel, iste so šťastím nepotká sa. So zvláštnou úctou najzaviazanejší
            zostávam Vašej Vysokoučenosti sluha Karol gróf Zay v. r. V Bučanoch, 8. októbra 1840.
[
728
]
Karol Štúr obratom pošty zdelil bratovi list. Nálada Ľudovítova obrátiť sa okolo
            grófa Zayho, ktorá ani zprávami o generálnom konvente a menovite ani tou pochabou rečou
            generálneho inšpektora nebola docela sklátená, lebo Ľudovít i v tej reči vedel nájsť
            momenty, za ktoré dalo by sa chytiť srdce inak dobrého vraj tohoto velikáša, nálada táto
            značne ochladla po prečítaní listu toho. Predsa raz uložené sebe kapacitovanie horlivca
            tohoto maďarského previedol, keď dňa 25. októbra 1840 dôkladný list napísal a odoslal
            grófovi Zaymu; v liste tomto najslušnejšími výrazmi a najpokornejšou mysľou zostavenom
            osvedčil Ľudovít, že on síce nemal v úmysle novú dákusi slovanskú stolicu jazyka
            slovanského na požunskom lýceu zakladať, ale že na dávno už založenej a od dištriktu
            potvrdenej stolici reči a literatúry slovenskej ako suplent staručkého a úrad sebe
            vyššou mocou zverený pre starobu náležite zastávať nevládnuceho p. profesora Palkoviča
            účinkovať a podľa síl svojich k rozkvetu všeobecnému spoločnej drahej vlasti uhorskej
            svoju tiež obeť ponášať v úmysle má. Lebo toho je presvedčenia, že nemožný je rozkvet
            všeobecný vlasti bez pošinutia na dráhu osvety a vzdelanosti i čiastky slovanskej vlasti
            našej, ako priam teraz s toľkými nádejami túže dráhu nastúpil i šľachetnomyseľný národ
            maďarský. A aby kapacitoval tohoto zúrivého rytiera, vykladá mu ďalej, ako staručký
            profesor Palkovič pred pol štvrta rokom žiadal slávny dištriktuálny konvent, aby mu
            suplenta povolil držať, ktorá slušná jeho žiadosť od konventu i vyslyšaná bola. Ku
            prevedeniu tejto záležitosti vyslaný bol od dištriktu sl. profesorát lýceu prešporského,
            ako komisia, ktorá bez odkladu mňa za námestníka prof. Juraja Palkoviča vymenovala. Pol
            druha roka úradoval som po boku jeho, pričom mi ešte zverená bola príjemná povinnosť
            vyučovania gréckej reči a iným predmetom na gymnáziu v zastupovaní pánov profesorov; keď
            som však odišiel do Nemecka cieľom ďalšieho vzdelávania sa vo vedách, úradovanie toto
            moje bolo na dva roky pretrhnuté. Po návrate mojom, keď p. profesor Palkovič vyjavil
            žiadosť, abych do predošlého svojho povolania späť uvedený bol, a kým iné zamestnanie
            dosiahnem, abych v postavení tomto vlasti našej niečím poslúžiť mohol. Silnou teším sa
            nádejou, že Vaša grófska milosť po uvážení spomenutých okolností k tomu vysokého svojho
            privolenia neodoprie. Jediný cieľ tejto slovenskej stolice v Prešporku je: budúcich
            učiteľov národných s tou rečou dokonale oboznámiť, v ktorej oni jednúc ľud vyučovať
            budú, a bez ktorej známosti nemožné by bolo dostáť vznešenej úlohe učiteľa ľudu. Celý
            náš dištrikt pozostáva temer výlučne zo slovenských cirkví, preto mojím zdaním slušné
            je, aby mal na jedinom svojom lýceu stolicu tejže svojej reči. I kochám sa tou nádejou,
            že milí naši spoluobčania Maďari nič proti tomu mať nebudú, keď im pravý cieľ ústavu
            tohoto v známosť uvedený bude, ktorý zaiste nie je žiaden iný ako napomáhanie
            vzdelanosti a humanity v milej tejto vlasti našej. A milá táto vlasť, ktorej sme my so
            šľachetnomyseľnými svojimi spoluobčanmi Maďarmi rukou v ruke obete mnohonásobné
            prinášali a i budúcne prinášať chceme, neodoprie predsa dietkam svojim to najvzácnejšie,
            to najkrajšie, čím človečenstvo ako svojím vlastníctvom chlúbi sa, totiž vzdelanosť
            všetkých národov, ktoré Boh v nej zhromaždil a napomáhať bude kroz šľachetných
            hodnostárov humánne námahy svojich dietok. A našej otcovskej vlády, nadto, bývala vždy a
            je dosiaľ smerodajnou tá požehnaná zásada rovnako podopierať a napomáhať osvetu a
            vzdelanosť všetkých, jej od prozreteľnosti božskej zverených národov a udržiavať ich
            národnosti. V tomto zmysle boli zostavené otcovskej našej vlády milostivé rezolúcie, ku
            snemu vydané, ten zmysel mal i vysoký mandát, ktorým sa síce vyzdvihli spoločnosti
            cieľom vzdelávania sa vo svojej materčine na lýceách evanjelických do toho času
            založené, ničmenej úsilia dokonalého vzdelania sa v materčine nielen iných, ale menovite
            i slovenskej schválené a potvrdené boli. Dúfanlive teda hľadím ja v ústrety k otcovskej
            vláde našej, že táže verná svojim základným zásadám, presvedčiac sa o čistote úmyslov
            katedry slovenskej v Bratislave, vstave bude ju schváliť. Konečne myslím ešte jedno
            pripomenúť. Sú ľudia niektorí, ktorí láskou k vlasti vedení obávajú sa, že by štúdium
            slovanskej reči a napomáhanie vzdelanosti slovenského národa istým cudzím vplyvom bránu
            otvorilo. Ja síce neupieram čistotu lásky ku vlasti obavám týmto; ale presvedčený som o
            protivnom v najhlbšej hlbine srdca svojho. Ja hovorím ako ten, ktorý nezná presvedčenie
            svoje ukrývať, čo by priam i nepríjemnosti to za sebou tiahlo. Národné sympatie nikdy
            nebývajú tak mocné, ako mocné sú duchovné a s týmito rukou v ruke idúce materiálne
            záujmy jedného každého národa. Tieto sú opravdové páky každého prejavu národného i
            každého národného deja. Toto presvedčenie vysloviť nútia ma moje prísne úvahy
            politického života národov. História nepočetné príklady nám predstavuje. Maloaziatskí
            Gréci, od Peržanov utiskovaní, obracali sa prosebne o pomoc ku svojim európskym bratom;
            kdežto proti ich hegemónii boli by sa zo všetkých síl vzpierali, keby Peržania neboli
            ich duchovné a materiálne záujmy urážali. Prusko-porýnske provincie visia na Francúzsku,
            nech vraví, čo chce, proti tomu Augšpurgerka,
[
729
]
nielenže náboženstvom s Francúzmi spojené sú, ale že im stadiaľ mnohý
            politický a obchodný zisk ide, ktorý im Code Napoleon
[
730
]
poisťuje, kam napr. i jury počíta sa,
[
731
]
ktorými prospechmi pred ostatnými nemeckými štátmi vyznačujú sa. Národnosť
            nemecká, spoločná s ostatnými Nemcami, neprekáža im v prechovávaní sympatií ku
            Francúzsku. Je to večný zákon prírody, že človek svoj duchovný a hmotný blahobyt
            najvyššie cení a ho všetkým národným sympatiám predkladá. Naposledy srdečne ďakujem
            Vašej grófskej milosti za tú, ako presvedčený som, dobre mienenú radu, abych totiž na
            ten prípad, jestli bych sa vzdelávaniu slovanskej reči venovať chcel, radnej z vlasti do
            dedičných zemí vyvandroval. Vaša grófska milosť a milostivý predchodca blahoslavenej
            pamäti Váš mojim rodičom toľko dobrého preukázali Ste, žebych ja už z vďačnosti ani na
            okamženie neváhal pokynutie Vašnostino poslúchnuť, no ja prišiel som tým statočným
            úmyslom vedený, vlasti svojej milej verne slúžiť k dobrému. Povedomý úmyslu poctivého,
            ponúkam vlasti našej svoje služby v tej nádeji, že ona, keď i nie hneď, teda pozdejšie
            usilovanie moje uzná a náležite ocení. A keď by ma na tejto púti i dačo nepríjemného,
            áno, zlého potkalo, nemal bych čo ľutovať osudu svojho, veď bych nič inšie neurobil, a
            nič inšieho nestrpel, ako čo najšľachetnejšie v človečenstve vzdelanosť jedného národa
            požaduje. Táto cesta je oná cesta, ktorou všetci brali sa, ktorí kedy rúk priložili k
            dielu človečenstva, a touto cestou v najlepšom povedomí zmužile ďalej chcem ísť, tak mi
            pomáhaj Boh. A keď bych ešte raz Vašu grófsku milosť o dobrotivú zhovievavosť prosil,
            zostávam ďalšej priazni odporučený Vašej grófskej milosti ponížený služobník Ľudovít
            Štúr.
Stojí tu i pôvodina listu Štúrovho, ktorý jeho odpis sám zaopatril pre priateľov, a
            ktorý tu kladiem:
„Illustrissimo Domino, Domino Carolo e Comitibus Zay de Csömör, Perpetuo in
            Zay-Ugrócz, Suae Caesareo Regiae Apostolicae Majestatis Camerario, nec non Ecclesiarum
            et Scholarum per J. Regnum Hungariae Evang. Aug. Conf. Generali Inspectori (tit, tit.)
            Domino mihi summo cultu prosequendo.“ (Počátek listu, kde p. hraběti k nové hodnosti
            mnoho štěstí přeji a se vymlouvám, proč jsem se osobně k němu dostaviti nemohl, jako
            nedůležitý vynechávám. Kladu jen, co stolice Břetislavské se týká, o níž on ve svém
            listu na bratra psaném pojednává.) „Nie war ich Willens einen neuen Lehrstuhl der
            slawischen Sprache am 1. Pressburger Lyceum zu begründen, sondern bei dem längst
            begründeten, und von unsern Behörden, namentlich auch von unsern 1. Districtual-Convent
            sanctionirten, als Supplent oder Adjunct des von Altersschwächen gedrückten und folglich
            sein, ihm auf öffentliche Autorität hin übertragenes Amt gehörig zu verwalten
            unvermögenden H. Palkovič, da ich eben jetzt nach meiner Rückehr aus Deutschland
            unbeschäftigt bin, aufzutreten in der redlichen Absicht hier in dieser Stellung einige
            Zeit zu dem Gesamtaufblühen unseres gemeinsames lieben Vaterlandes, Ungarns, nach
            Kräften etwas beizutragen, welches nach meiner Ueberzeugung ja nicht möglich ist, ohne
            auch den slavischen Theil unseres Vaterlandes auf die Bahn der Bildung zu rücken, welche
            das edelmüthige Magyaren-Volk so eben hoffnungsvoll betreten hat. Vor drei und einem
            Halben Jahre ist H. Palkovič, seiner Altersschwäche wegen, beim 1. Districtual-Convent
            eingekommen, damit dieser ihm einen Supplenten bewillige, welcher auch die Billigkeit
            seiner Forderung einsehend, ihm, als ordentlichen Professor solchen zu haben erlaubte.
            Zu diesem Behufe ist damals das 1. Pressburger Professorat vom 1. Districtual-Convent
            als Comission niedergesetzt worden, welche mich unverzüglich zum Adjuncten des H.
            Palkovič ernannte. Anderthalb Jahr functionirte ich in dieser Stellung, nebst welcher
            mir noch die angenehme Obliegenheit zu Theil würde, die griechische Sprache sammt andern
            Gegenständen auf dem Gymnasium, als Stellvertreter der H. Professoren, vorzutragen; als
            ich aber nach Deutschland ging, um den Wissenschaften zu pflegen, ist meine Function
            hiedurch auf zwei Jahre unterbrochen worden. Nach meiner Rückkehr, als H. Palkovič auch
            den Wunsch kundgemacht hatte, mich an seiner Seite in der vormaligen Eigenschaft zu
            sehen, wünschte ich in meine frühere Stellung eingesetzt zu werden, um wie ich schon
            oben bemerkte, etwas unserem Vaterlande Nützliches zu verrichten, und weil ich vor der
            Hand keine andere Beschäftigung vorhabe. Ich hege die feste Hoffnung, dass Euer
            Gräflichen Gnaden, nach Betrachtung der erwöhnten Umstände, dazu die hohe Einwilligung
            nich versagen werden. Der einzige Zweck des slavischen Lehrstuhles in Pressburg ist:
            künftige Volkslehrer mit der Sprache, in der sie einstens den Unterricht dem Volke
            ertheilen werden, genau vertraut zu machen, da ohne genaue Kenntniss derselben unmöglich
            dem hohen Berufe des Volklehrers entsprochen werden kann. Unser fast ganzer District
            besthet beinahe aus reinen slavischen Gemeinden, daher iste es meines Erachtens
            geziemend, damit er einen Lehrstuhl dieser Sprache auf seinem einzigen Lyceum besässe. —
            Auch hoffe ich, werden unsere geliebten Mitbürger, die Magyaren nichts dagegen haben,
            wenn der wahre Zweck dieser Anstalt ihnen bekannt werden wird, der nichts anderes ist,
            als Beförderung der Bildung, der Humanität in unserem geliebten Vaterlande. Unser liebes
            Vaterland, für das wir mit unsern edelmühtigen Mitbürgern, den Magyaren, Hand in Hand
            Opfer aller Art gebracht haben, und auch fernerhin unter allen Umständen nach Kräften
            bringen wollen, wird seinen Kindern das Edelste, das Schönste, was die Humanität das
            ihrige nennt, die Bildung, nicht versagen, ja vielmehr, wie wir hoffen, durch edlen
            Würdenträger die humane Bestrebung seiner Kinder befördern. Auch war es und ist immer
            fort, eine der segensreichen Grundmaximen unsrer väterlichen Regierung die Bildung
            aller, Ihr von der Vorsehung zugetheilten Völker gleichmässig zu befördern, und die
            Nationalitäten zu erhalten. In diesem Sinne hat sich unsere väterliche Regierung in
            ihrem huldvollen Resolutionen auf dem Landtage ausgesprochen, so auch neuerdings in dem
            huldvollen Mandate, worin die bis dahin gewesenen Gesellschaften zur Bildung der
            Muttersprachen auf den evangelischen Lyceen zwar verboten werden, zugleich aber das
            Bestreben des genauen Erlernens der Muttersprachen, und namentlich auch der slavischen
            belobt und wohlgeheissen wird. Ich blicke daher vertrauensvoll auf unsere väterliche
            Regierung, dass Sie Ihren Grundmaximen getreu nach eingeholter Kenntniss über die reine
            Tendenz des slavischen Lehrstuhles ihn zu bewilligen im Stande sein werde. Zuletzt
            glaube ich noch Eins bemerken zu müssen. Es sind manchte, welche von reiner Liebe zum
            Vaterlande, ergriffen, befürchten, dass durch das Studium der slavischen Sprache, und
            die Beförderung der Bildung des slavischen Volkes gewissen fremden Einflüssen in die
            Hände gearbeitet werde. Ich verknne nicht die reine Liebe zum Vaterlande in dieser
            Besorgniss; allein ich bin vom Gegentheil am tiefsten überzeugt. Ich spreche als einer,
            der seine Ueberzeugung nicht verhehlt, würde sie ihm selbst manches Unangenehme
            zuziehen. Nie sind die Nationalsympathien so stark, als es die geistigen und mit diesen
            Hand in Hand gehenden die materiellen Interessen eines Volkes sind. Diese sind die
            wahren Triebfedern aller Nationaläusserung und allen Nationalhandelns. Diese
            Ueberzeugung glaube ich aussprechen zu müssen nach einer sorgfältigen Betrachtung des
            politischen Lebens der Völker. Die Geschichte bietet unzählige Beispiele dar. Die
            Kleinasiatischen Griechen, von Persen gedrückt, wandten sich mit Bitte um Hilfe zu ihren
            europäischen Brüdern; sie würden sich aber gegen die Hegemonie derer mit allen Kräften
            gesteumt haben, hätten nicht die Perser ihre geistigen und materiellen Interesse
            angetastet. Die Rheinpreussischen Provinzen hängen sehr an Frankreich, was auch die
            „Augsburger allgemeine Zeitung“ dagegen sagen mag, weil sie ausserdem, dass ihre
            Religion auch diejenige der Franzosen ist, sich noch mancher politischer und
            comercieller Vortheile, die ihnen der Code Napoleon zusichert, und wohin z. B. Jury
            zurechnen sind, vor andern deutschen Staaten erfreuen. Die allen andern Deutschen
            gleicher Nationalität hindert sie nicht für Frankreich Sympathien zu hegen. Es ist das
            ewige Gesetz der Natur, dass der Mensch sein geistiges und materielles Wohl am meisten
            schätzt, und es allen Nationalsympathien vorzieht. Endlich danke ich herzlichst Euer
            Gräflichen Gnaden für den, wie ich davon tief überzeugt bin, wohlmeinenden Rath, in
            andere Erbstaaten, falls ich der Bildung der slavischen Sprache obliegen wollte,
            auszuwandern. Euer Gräflichen Gnaden haben sammt dem gnadenvollen Vorgänger, seligen
            Andenkens, meinen Angehörigen so viel Gutes erwiesen, dass ich aus Dankbarkeit keinen
            Augenblick anstehen würde, Ihrem Winke zu folgen; allein ich kam in der redlichen
            Absicht meinem lieben Vaterlande treu zu dienen und manches Nützliche zu erweisen.
            Meiner redlichen Absicht bewusst, biete ich unserem Vaterlande meine Dienste der in der
            Hoffnung, dass es, wenn nicht gleich, doch später meine Bestrebung erkennen und sie nach
            Verdienste würdigen wird. Sollte mir etwas Unangenehmes, selbst böses begegnen, was
            würde ich mehr gethan, mehr erduldet haben, als was das Edelste der Humanität, die
            Bildung eines Volkes, erheischt. Dieser Pfad ist derjenige, den alle gingen, die an das
            Werk der Humanität Hand anlegten, und diesen will ich, Gott stehe mir bei, mit bestem
            Bewustsein muthig betreten. Indem ich nochmals Euer Gräflichen Gnaden um gütige
            Nachsicht bitte, bleibe ich der weiteren hohen Gunst anempfohlen Euer Gräflichen Gnaden
            unterthänigster Diener Ludwig Štúr.“
[
732
]
Každý uzná, že sa Ľudovít prísne držal bodov dotknutých v liste Zayho na brata jeho
            písanom, a púhu, čistú pravdu nechal svietiť na haraburdácke táraniny grófove; ešte len
            i tú surovosť Zayho negavaliersku, kde Ľudovíta vyháňa z vlasti, odbil len veľmi
            subtílnym nádychom irónie, ktorý však ihneď premenil sa vo výlevy vďačnosti za rodičov
            svojich. Hrozby však grófove položil veľmi duchaplne vedľa seba, dajúc na vedomie p.
            grófovi a generálnemu inšpektorovi, že i samé splnenie hrozieb tyranských titanov nič
            nemení na zásadách takého muža, akým cítil sa náš Ľudovít Štúr. Oba sú už pred súdom
            Všemohúceho, oba tu na zemi pôsobia ideami svojimi, jeden každý u svojej strany, oboch
            ovocie tiež spatruje história.
Štúr svojou miernou odvetou nedosiahol cieľa, rozum grófov nebol schopný historickú
            pravdu prijať, čo vlastne Ľudovít dosiahnuť chcel, majúc grófa Karola Zayho za muža
            seriózneho. Ak táral do sveta v prvom liste, v odpovedi na list Ľudovítov samého seba
            prevýšil v enunciáciách najvyššie smiešnych. Začína svoj list zo dňa 31. októbra 1840 s
            ľutovaním, že tak talentózny mladý muž tak nepriaznivé miesto vyvolil si k vykonaniu
            hlavnej úlohy života svojho, lebo že darmo čas a sily zmarí! Lebo bár konečný cieľ jeho
            mohol by v iných okolnostiach byť chvalitebný, tu však, povedá gróf, v tejto zemi, kde
            politická a náboženská sloboda, obecnomyseľnosť, národná reč (rozumie tento gróf
            maďarskú reč národnú) tak mocne začínajú vyviňovať sa, nemôže sa slovanská reč zveľadiť,
            slovanská reč zaiste ako reč národná nie je viacej rečou slobody, rečou protestantizmu
            (!! ba, kto má lepší preklad biblie, lepšie evanjelické spisy, či Maďari, či Slováci vo
            svojej reči?), jej vývin teda bol by iba prekážkou, ktorá by sa borivo tlačila medzi
            slobodu a medzi protestantizmus! Nechcem opätovať to, čo som už viac ráz verejne
            vyslovil, ani to, čo slobodná Európa hlása (!!) a obmedzujem sa len na ten Vami
            podotknutý cieľ, že chcete slovenskou katedrou budúcich učiteľov s ich úradnou rečou
            oboznámiť a napomáhať vzdelanosť a humanitu. Ja verím, že terajší stupeň vývinu
            slovanskej reči dostatočný je k vzbudeniu zmyslu pre náboženstvo, pre vlasť, pre hodnosť
            ľudskú, pre slobodu konštitucionálnu, pre vernosť k panovníckemu domu, a že etymologické
            bádania tamtie cnosti v srdci ľudu sotva viacej a lepšie vstave budú upevniť, a čo týče
            sa napomáhania vzdelanosti a humanity, z tohoto ohľadu (tu do maďarčiny prejdúc z
            nemčiny, hovorí: erre nézve engedelemmel legyen mondva, eddig ugyan a németekre, de soha
            szláv testvéreinkre nem szorúltunk, nem is szorúlunk) s dovolením budiž rečeno, doteraz
            ovšem na Nemcov boli sme odkázaní, ale nikdy nie predtým, ani nebudeme potom utisknutí
            na bratov našich Slovanov. V každom povolaní a menovite v učiteľskom možno účinkovať pre
            záujmy človečenstva, tieto neobmedzujú sa na slovanskú katedru. Môj milý Štúr, keď o
            tomto všetkom, tu len v dajedných ťahoch základných pripomenutom, pokojne myslieť
            budete, teda nádobno Vám bude presvedčiť sa, že v zemi tejto v každom inom obore skôr
            pre spolubratov svojich, menovite pre svojich spoluvercov požehnane účinkovať budete
            môcť, iba nie v tom Vami predsavzatom, lebo položme — čo ja tajím — žeby možno bolo
            prísť k cieľu Vášmu, bola by Vaša úradná existencia len od dneskajška do zajtrajška
            zabezpečená, a preto i v tom i v tomto prípade práce a úsilie Vaše zmarené. Vaša však
            povinnosť je pre vieru a vlasť, to jest pre maďarizmus účinkovať a nie lingvistickým
            bádaním svoj pekný talent rozcapartovať, aby ste napokon, pohrúžený v štúdium to, spolu
            s inými, bár i bona fide, na plieskanie kančuky zobudili sa. Keby Poľska ešte samostatná stála,
[
733
]
mohlo by sa vzdelávanie slovanskej reči dopustiť; ale keďže toto predhradie
            európskej inteligencie a slobody zrútilo sa a náboženské, rečové a konštitucionálne
            hranice okaličené — sťa pomníky dakedajšej krásnej minulosti, spolu však i ako
            upozornenie pre budúcnosť, pred nami stoja k našej výstrahe, na uhorskú krajinu prišiel
            poriadok tento svetohistorický moment pochopiť a na miesto Poľsky postaviť sa, k čomu
            všetkému mnohé výhody jej poskytuje samostatný živel maďarizmu, nemecká kultúra a sama
            zemepisná poloha Uhorska.
[
734
]
Aby však veliká táto úloha previesť sa mohla, potrebné je predovšetkým
            odstrániť i tie najmenšie potyky s tým mohutným živlom slovanským, úlohe tej
            nepriateľským, a menovite súrna je potreba tých nepovedomých nosičov idey slovanskej,
            uhorských Slovanov pomaďarčiť! Ak sa toto zanedbá, čochvíľa bude môcť ruský cár za
            Ľudvíkom XIV.,
[
736
]
nie síce „il ny a plus des Pyreneés“, ale „il ny a plus des Carpathes“
[
737
]
vyvolať a potom nič nám nezbude ako zvolať: dobrá noc ti, kultúra, sloboda,
            protestantizmus! Kto to nenahliada, nahliadať nechce. Ale nech je tomu už ako chce,
            verní zastávatelia inteligencie, duchovného pokroku, a na ich čele protestanti, nebudú
            chcieť nikdy obetovať veliké záujmy človečenstva subjektívnym záujmom a najmenej
            etymologickým bádaniam a lingvistickým cvičeniam, nebudú nikdy živel rusko-grécky
            podporovať. Jestli priatelia uhorského Slovanstva toto všetko i za bláznovstvo vyhlásia,
            predsa bude najsvätejšou povinnosťou všetkých s politickými pomermi oboznámených,
            všetkých nielen protestantov, ale i tých, čo vôbec všeobecnú vzdelanosť človečenstva a
            inteligenciu pred očami majú, na pozore sa mať a nedať sa ani peknými slovami ukolísať,
            ani žiadnou mocou zostrašiť, ale na tom s celou silou pracovať, aby vysoký onen cieľ
            dosiahol sa, totiž aby celá uhorská krajina pomaďarčená bola. — To hovorí Zay Štúrovi,
            dôvodom, že ctí si jeho hlavu i srdce a žiada si, odvolávajúc sa na oboje (hlavu i srdce
            Štúrovo) presvedčiť ho o rečenom, čo jestli sa mu i nepodarí, urobil aspoň, čo ako
            statočný a úprimný muž urobiť musel, priateľsky varoval a vystríhal, v ostatnom
            ponecháva vec konventu a ostatným vrchnostiam, aby tieto v duchu zákonov (?), v duchu
            vlády (?) a v duchu verejnej mienky pokračovali, ale ľutuje vopred, jestli jednúc
            donútený bude vystúpiť musieť ako generálny inšpektor. Milý Štúr, nedajte sa predsa
            ideou mučeníckou exaltovať, teraz už nepália sa kacíri viacej, „il ny a quun seul pas du
            sublime ou ridicul“
[
738
]
(Zay, chudák, nevedel, že i inak ako na hranici možno mučeníctvo podstúpiť!
            Jeho priatelia odvisli na šibenici, alebo boli postrieľaní, a — naši mučeníci podstúpili
            za svoj národ tiež slávne smrť mučenícku, jedni po žalároch, druhí na popravišti!
            Haraburdáctvo zayovské bola jediná príčina obojeho mučeníctva. Cesta zákona a humanity
            Štúrom hlásaná nebola by nikdy viedla k týmto ukrutnostiam!), a ja bych naozaj nežiadal,
            aby Vy ste sa smiešnym stali. Takých vedomostí a talentov muž, ako Vašnosť, má zaiste
            široké pole pred sebou, i načo teda obmedzovať sa práve na onen odbor, ktorého cieľ,
            keby i dal sa dosiahnuť, ako som to dokázal, ani Vašej vlasti, ani Vašej viere (!) by
            neprospel. Exoneravi conscientiam meam.
[
739
]
So všetkou úctou Váš Zay.
Ešte i tento Zayho list budiž tu v pôvodine zdelený na večnú pamiatku mizeráckych
            základov, na akých stavať začalo sa haraburdáctvo maďarónske.
Bucsány, am 31. October 1840.
„Lieber Štúr! Nachdem ich Ihr Schreiben von 25. October durchgelesen hatte, drängte
            sich mir unwillkührlich der Gedanke auf: es ist denn doch Schaden, dass sich ein so
            tallentvoller junger Mann zur Lösung der Hauptaufgabe seines Lebens den ungünstigen
            Schauplatz wählte, und daher Zeit und Kraft unnütz vergeudet wird; denn der Endzweck an
            und für sich mag unter anderen Verhältnissen löblich sein, allein in dem Lande, wo sich
            politische und religiöse Freiheit, Gemeingeist, Nationalsprache so kräftig, zu
            entwickeln beginnen, können derlei nich gedeihen, die slavische Sprache als
            Nationalsprache, ist nicht mehr die Sprache der Freiheit des Protestantismus, ihre
            Entwickelung kann sich daher nur als störendes Element zwischen beide drängen. Ich will
            nicht das von mir öfters öffentlich Ausgesprochene — nicht die Meinung des freien
            Europas wiederholen, und beschränke mich blos auf den von Ihnen berührten Zweck der
            Errichtung des Slavischen Lehrstuhles zu Pressburg: nemlich künftige Volkslehrer, mit
            der Sprache, in der diese einstens den Unterricht dem Volke ertheilen werden, genau
            vertraut zu machen, und die Beförderung der Bildung und der Humanität. Ich glaube, dass
            der jetzige Grad der Ausbildung der slavischen Sprache genügte und genüge, Sinn für
            Religion, Vaterland, Menschenwerth, constitutionelle Freiheit, Treue zum Herrscher
            enzufössen, dass etymologische Forschungen diese in dem Herzen des Volkes kaum mehr
            befestigen werden und was die Beförderung der Bildung, der Humanität betrifft: erre
            nézve engedelemmel legyen mondva, eddig ugyan a németekre; de soha szláv testvéreinkve
            nem szorúltunk, nem is szorúlunk. — In jedem Kreise, besonders in jenem des Lehrfaches
            kann man für die Interessen der Menschheit wirken, diese beschränken sich nicht auf die
            slavische Lehrkanzel. Wenn Sie, lieber Štúr, überdies, nur in einigen Grundzügen
            gegebene ruhig nachdenken, so müssen Sie zu der Ueberzeugung gelangen, dass Sie in
            diesem Lande, in jeder andern, nur nicht in dieser Sphäre, für ihre Mitbrüder, besonders
            Ihre Glaubensgenossen heilbringend wirken können, denn wäre es auch — dato non concesso
            — möglich zu Ihrem nächsten Zweck zu gelangen, so wäre Ihre ämtliche Existenz nur von
            heute auf morgen gesichert, und daher auch dann wie jetzt, Arbeit und Mühe verloren.
            Ihre Schuldigkeit ist für Glaube und Vaterland zu wirken, Magyarismus, nicht mit
            linguistischen Forschungen Ihr schönes Talent zu versplittern, um darin vertieft, am
            Ende mit so vielen andern, wenn auch bona fide könyen beim Knallen des Kantschus zu
            erwachen. Stämde Polen noch kräftig und selbstständig da, so dürfte das Verbreiten der
            slavischen Sprache, oder wie man es jetzt zu nennen beliebt, die Cultur derselben kaum
            berücksichtigt werden; allein nachdem diese Vormauer europäischer Intelligenz und
            Freiheit fiel, die religiösen, sprachlichen und constitutionellen Grenzmarken
            verstümmelt, ein Denkmal einer schönen Vergangenheit, doch zugleich ein Wahrzeichen für
            die Zukunft mahnend da stehen, so ist nun an Ungarn die Reihe diess welthistorische
            Moment aufzufassen und die Stelle jenes zu treten, wozu ihm noch das selbständige
            Element des Magyarismus, deutsche Cultur, selbst seine geographische Lage zu statten
            kömmt. Um aber die grosse Aufgabe lösen zu können, ists vor allem nöthig, alle auch die
            entferntesten Berührungen mit jenem mächtigen feindlichen Elemente zu vermeiden, und die
            unbewussten Träger desselben, die ungarischen Slaven zu magyarisiren; wird dies
            versäumt, so dürfte bald auch der Czar, gleich Ludwig dem XIV. zwar nicht „il ny a plus
            des Pyrenées, allein il ny a plus des Carpathes“ ausrufen, und dann bleibt uns nichts
            übrig, als Cultur, Freiheit, Protestantismus Lebewohl zu sagen. — Wer dies nicht
            einsieht, will es nicht einsehen. Doch dem mag wie immer sein, die treuen Verfechter der
            Intelligenz, des geistigen Vorschrittes, an ihrer Spitze die Protestanten, werden die
            grossen Interessen der Menschheit keinem Subjectiv-Interesse, am allerwenigsten
            etymologischen Forschungen und linguistischen Exercitien, zum Opfer bringen, und dem
            Vehikel der Verbreitung des russisch-griechischen Elementes, hilfreiche Hand leisten.
            Wenn die Beförderer des ungarischen Slaventhums auch dies Alles fűr Hirngespenste
            erklären wollen, oder es auch bona fide dafűr halten, so ist es doch die heiligste
            Pflicht jener, die mit den politischen Verhältnissen näher vertraut sind, und nicht die
            Interessen des Protestantismus, sondern auch die, der menschlichen Gesammtcultur und
            Intelligenz vor Augen haben, auf ihrer Huth zu sein, und sich weder durch schöne Worte
            einwiegen, noch durch irgend eine Kraftäusserung einschüchtern zu lassen, sondern,
            müssen mit voller Thatkraft, dem grossen Ziele entgegen arbeiten, Ungarns magyarisiren.
            Dies sagt Zay dem Štúr, ein Beweis, dass er dessen Kopf und Herz achtet, und diese an
            beide appelirend — zu überzeugen, wünscht, gelingt es nicht, so hat er als ehrlicher,
            offener Mann freundlich gewarnt, und überlässt dem Convente und den übrigen Behörden im
            Geiste der Gesetze, der Regierung und der öffentlichen Meinung das Ihrige zu thun, und
            bedauert im Voraus, wenn er einst nothgedrungen als General-Inspector auftreten müsste.
            Lieber Štúr, lassen Sie sich ja doch nicht durch die Idee eines Märtyrerthums
            exaltieren, man verbrennt ja jetzt keine Ketzer mehr, il ny a quun seul pas du sublime
            ou ridicule — und ich wünschte wahrlich nicht, dass Sie das letztere werden. Ein Mann
            von Ihren Kenntnissen und Talenten, hat ja ein weites Feld vor sich, weshalb sich gerade
            auf jenes Fach beschränken, welches, wenn Ihr Ziel auch zu erreichen wäre, weder — wie
            ich hinlänglich bewiesen — Ihrem Vaterlande, noch Ihrem Glauben heilbringend wirkte.
            Exoneravi conscientiam meam. — Mit aller Achtung Ihr ergebenster Zay m. p.“
[
740
]
Takto samozvaný tento tlmočník dynastie, vlády, uhorskej vlasti, zákonov,
            protestantizmu, rozumnosti, inteligencie, Európy a človečenstva, uvítal na prahu
            vstupovania Ľudovíta Štúra a oznámil mu v haraburdáckom nadšení, že ak chce milovať
            národ a pracovať na jeho osvete a blahobyte, bude musieť bojovať proti kráľovi a jeho
            vláde, proti celej vlasti a jej zákonom, proti rozumnosti, protestantizmu, inteligencii
            Európy, áno, proti celému človečenstvu.
Inak uvítala Štúra mládež a priatelia národa.
Štúr sám na posledné tieto halucinácie svojho, predtým velikými nádejami a
            obdivovaním sprevádzaného a pochopovaného grófa Karola Zayho ani slovom neodpovedal, ale
            chytil sa zmužile do práce mnohonásobnej, ktorú vynaložil na obranu národa, na
            vzdelávanie jeho synov a stavania zlatého, trvalého zámku budúcnosti slovanskej.
Túto kapitolu uzavriem už samým slovom drahého tohoto muža nášho, z ktorého zase len
            ožiari sa nám vo svetle svojom dojímavom bohatier ten myšlienky slovenskej.
Dopisovanie svoje so Ctibohom Zochom nadpriadol Ľudovít až po onom stretnutí sa s tým cerberusom,
[
741
]
ležavším u vrát národa, s grófom Zaym, a píše i o citoch svojich i o prvej
            pútke svojej ako nasleduje:
„V Břetislavě, 1840 dne 4. prosince. Předrahý Ctibohu! Dávné jsou to chvíle, co sem
            posledníkráte se s Tebou rozmlouval, drahý, nezapomenutelný Příteli! Ale třebas tak
            dlouho nepromluvil sem k čilému srdci Tvému, třebas nás dlouhé roky dělily, v nichž
            mnohdy ani dozvěděti se nám nebylo o sobě: předce Ty setrvals v duši mé, setrvals tak
            čerstvý, tak vroucí, tak mi milý, jako za dnů minulých, v nichž sme se v mladistvém
            zápalu, v přátelských citech ku někdejšímu působení pro opuštěný národ náš podněcovali,
            vybízeli, připravovali. Ty, drahá duše, již dávno vstoupils do skutečného života,
[
742
]
Ty již dávno těšíš naše zádumčivé, již dávno obohacuješ naše chudobné Tatry;
            já těkal světem, já neměl stálého bytu, hledaje pokladů, které bych přinesl za vděk
            dobré, ubohé matce naší. Stanul sem, Ctibohu můj, aj zde jsem u počátku naší velebné
            Tatry! Sebrav něco málo, mám za to, že zde u počátku jejím nejlépe bude jí to sděliti:
            řetězí její poběží slova má do vnitřku kolébky naší. Aj, zde jsem, drahá duše! vítaje Tě
            srdečně po dlouhém rozloučení. Tisknu Tě opět k rozčilenému srdci a podávám bratrskou
            pravici ku vzájemnému působení, vím pak, že Ty ji bratrským ramenem sevřeš a se mnou se
            spolu k vytknutému účelu poneseš. Bůh nám pomáhej!
Známo Ti již snad bude, o jaké sem uhodil ouskalí, chtěje započíti přednášení mé, a
            spolu jaké nebezpečenství hrozí stolici naší, poslednímu veřejnému outočišti drahé řeči
            a národnosti Slováků. Již i to nepřátelé naši zkaziti, zahubiti usilují a nám naše
            nejsvatější práva drzí nohou pošlapati pílí. O, Ctibohu můj! kdybychom se nepozdvihli
            všickni, co nás věrných, proti bezbožnosti této jako jeden muž, zajisté zasluhovali
            bychom onoho týrání, onoho hanebného nás znevažování od nepřátel, jenž si myslí, že s
            námi co se smeťmi nakládati a nás dle libosti šlapati mohou. Od věci naší čisté,
            spravedlivé a svaté já, leda se záhubou mou, neodstoupím, rovného pak od Vás, drahé
            duše, se naději, že Vy mne zde všemožne podporovati a k stolici naší, co hlavnímu ústavu
            našemu hleděti budete. Hrabě Zay jest onen, jenž nám stolici naši odníti se usiluje,
            onen právě, jenž co hlavní dozorce škol našich nás by spíše podporovati měl. Doslyšev
            se, že zamýšlím opět v úřadu, mně již jednou veřejně svěřenému, pokračovati, ozval se
            hnedky v četných listech proti stolici naší a počínání mému, již on se smrtí Palkoviče
            konečně do hrobu položiti hodlá. Psal také na mne v příčině této dva listy, první sice
            jen prostředně skrze mého bratra, druhý ale prosto, sloužící odpovědí na můj list, nímž
            sem mu já na jeho první psaní odpovídal. Abys do jeho smýšlení, do stavu našich věcí
            hlouběji nahlédnouti mohl, posílám Ti všecky tři listy ve věřném odpisu s tím záměrem,
            abys je naším, ale jen naším, a takovým, kteří něco pro věc učiniti hotoví jsou i
            učiniti mohou, sdělil a je o stavu věcí poučil.“
List tento obsahuje i ďalšie plány Štúrove, ako ohľadom obrany stolice bratislavskej,
            tak i ohľadom literárnych jeho podnikov, ktoré však do tohoto časového okresu nespadajú
            a o ktorých ďalšie kapitoly budú jednať.
[
1
]
Vzkriesené sú k novému životu.
Hurban pokladá novozaložený
                  časopis z r. 1881 za organické pokračovanie svojho, keďže jeho syn Vajanský s
                  Jozefom Škultétym (obidvaja boli vtedy redaktormi) zámerne mu dali názov Slovenské
                  pohľady.
[
2
]
po čom dávno už túžili
, dobre vystihuje skutočnosť. Od r.
                  1860, keď Pavel Dobšinský vo svojom časopise Sokol I, 67 — 8, prvý raz verejne
                  nadhodil myšlienku vydať Štúrov životopis, až do zrušenia Matice slovenskej (1875)
                  Slováci stále túžili mať Štúrov životopis. Keďže na verejný súbeh nedošla nijaká
                  práca, výbor Matice slovenskej už r. 1867 vyzval Hurbana, aby sa pustil do práce.
                  Hurban hneď vtedy sľúbil napísať Štúrov životopis. Slovanský svět I, 1872, 258, v
                  noticke priniesol zprávu, že sa Hurban chystá napísať Štúrov životopis a že si
                  dáta k dielu, ako aj predplatky, žiada zasielať do Hlbokého. Vyzvanie zrejme
                  nevzbudilo väčší ohlas, keďže Hurban uverejnil svoju prácu až r. 1881 — 84 v
                  Slovenských pohľadoch, teda v časopise, hoci zbieranie predplatkov znamenalo
                  knižné vydanie diela.
[
3
]
Julia Caesara
(100 — 44 pr. n. l.), najväčšieho rímskeho
                  štátnika a vojvodcu. Bol pôvodcom rímskej monarchie a zavraždili ho 15. marca 44
                  optimátski sprisahanci, prívrženci aristokratickej strany.
[
4
]
V tom epigrame na Modru
, ktorý sa zachoval práve len tu, v
                  Štúrovom životopise od Hurbana.
[
5
]
Dualisticky pokojne znášajúca sa.
Politická narážka na
                  rakúsko-uhorský dualizmus po tzv. vyrovnaní z r. 1867, podľa ktorého vládnucim
                  národom v rakúskej časti habsburskej ríše boli Nemci a v uhorskej polovici Maďari
                  (u obidvoch, pravdaže, len určité privilegované vrstvy).
[
6
]
nem.-slov. Pani matka, kde je soľnička?
[
7
]
nem.-slov. V kuchyni na poličke.
[
8
]
lat. Priateľ, kam kráčaš?
[
9
]
lat.-slov. Len tu, smerom k Harmónii.
[
10
]
lat. Modrania
[
11
]
Do príchodu Karola Štúra
(1811 — 1851) Ľudovítovho
                  staršieho brata, ktorý bol v r. 1839 — 1846 profesorom a riaditeľom malého
                  evanjelického gymnázia v Modre. V tom roku ho vyvolili za modranského slovenského
                  farára (v meste bol aj nemecký evanjelický sbor) a ním bol až do smrti. Bol dobrý
                  pedagóg, buditeľ, činný aj ako spisovateľ.
[
12
]
Juraj Bojislav Záborský
(1816 — 1844), zo Závodia pri
                  Žiline, študent bratislavského ev. lýcea, člen tamojšej slovenskej Spoločnosti.
                  Zomrel mladý ako advokát. V Tatranke (1842 — 45) mal väčší príspevok o Srbsku v
                  19. storočí.
[
13
]
Dni jeho veľkých bolestí.
Podrobnosti o tom zachoval
                  modranský mešťan Daniel Lačný v Príspevku k životopisu Ľudovíta Štúra (Slovenské
                  pohľady XIX, 1899, 12 — 17; pretlačené v knihe Súčasníci o Ľudovítovi Štúrovi,
                  SVKL, Bratislava 1955, 343 — 51).
[
14
]
V deň pohrebu Ľudovíta Štúra
, 16. januára 1856. Okrem
                  spomenutého príspevku D. Lačného porov. o tom aj zprávu Jozefa Ľ. Holubyho (v
                  knihe Súčasníci… na str. 352).
[
15
]
Hodžovo srdce puklo žalosťou nad osudom jeho národa
,
                  utrápil sa vo vyhnanstve v Těšíne, kde býval od jesene r. 1867. Zomrel v Těšíne už
                  26. marca 1870.
[
16
]
Karel Hynek Mácha
(1810 — 1836), veľký český básnik, otec
                  modernej českej poézie, zakladateľ českého romantizmu.
[
17
]
Stanko Vraz
(vlastným menom Jakob Fras, 1810 — 1851),
                  rodom Slovinec, význačný chorvátsky básnik a buditeľ.
[
18
]
Michal Obrenović III.
(1825 — 1868), od r. 1840 do r. 1842
                  a potom znova od r. 1860 do r. 1868 srbský panovník. Štúrov priaznivec a
                  podporovateľ.
[
19
]
Danilo Petrović Njegoš
(1826 — 1860), prvé svetské knieža
                  Čiernej Hory. Panoval od r. 1852 a usiloval sa reformovať svoju zaostalú krajinu.
                  Hurban uvádza všetkých piatich najmä i preto, že všetci umreli v mladom veku,
                  takže i z tejto stránky ich mohol vhodne prirovnať k Štúrovi.
[
20
]
Čo filológa slovanského.
Dnešní jazykovední odborníci z
                  tejto stránky veľmi priaznivo hodnotia Štúra, takže Hurbanova charakteristika je
                  správna.
[
21
]
nekrižujú sa pred slovenskou knihou
, pod čím Hurban
                  rozumie zaznávanie slovenskej literatúry zo strany šovinisticky naladených českých
                  ľudí, ktorí nehľadeli na obsah, ale stačilo im, keď kniha bola v „slovenském
                  nářečí“.
[
22
]
Dr. František Ladislav Rieger
(1818 — 1903), svojho času
                  významný český politik, hlavný predstaviteľ konzervatívnej buržoázie
                  (Staročechov).
[
23
]
Dr. Karel Sladkovský
(1823 — 1880), český politik, najprv
                  radikál, potom demokratický federalista, propagátor slovanskej vzájomnosti.
[
24
]
Fraňo Deák
(1803 — 1876), maďarský politik, za maďarskej
                  revolúcie umiernený liberál, kompromisný k habsburskej vláde. Potom sa stal vodcom
                  kompromisnej strany maďarskej a ako taký spolupracoval na vyrovnaní z r. 1867,
                  zabezpečujúcom v habsburskej monarchii nadvládu Nemcov a Maďarov nad väčšinou
                  ostatných národov.
[
25
]
Koloman Tisza
(1830 — 1902), maďarský politik, vodca
                  liberálnej strany, v r. 1875 — 1890 ministerský predseda. V maďarskej zahraničnej
                  politike hlásal totožnosť maďarských záujmov s pruskými a vo vnútornej politike
                  presadzoval zvýšenú maďarizáciu.
[
26
]
Benjamin Kállay
(1839 — 1903), maďarský štátnik, dlhoročný
                  rakúsko-uhorský spoločný minister zahraničných vecí, najvyšší administrátor
                  obsadenej Bosny a Hercegoviny, znalec východných pomerov.
[
27
]
Max Falk
(1828 — 1908), maďarský publicista, spisovateľ a
                  politik, dlhoročný redaktor Pester Lloydu.
[
28
]
Bar. Ivor Kaas
(1842 — 1910), maďarský publicista a
                  politik, spolupracovník viacerých veľkých novín.
[
29
]
odriekať sa Slovákov
mala byť dočasná taktika v
                  česko-maďarskom spojenectve, ku ktorému však ani nedošlo pre príliš rozdielne
                  záujmy obidvoch partnerov.
[
30
]
Gr. Ján Harrach
(1828 — 1909), veľkostatkár s celkom
                  českým vzdelaním. Stál dlho v popredí českého národného života, najmä vo Viedni, a
                  to aj života politického a hospodárskeho.
[
31
]
Adolf Heyduk
(1835 — 1923), profesor reálky v Písku, český
                  básnik, plodný spisovateľ, veľký priateľ Slovákov (Cymbál a husle, 1876 a
                  i.).
[
32
]
Rudolf Pokorný
(1853 — 1887), český básnik a spisovateľ,
                  horlivý propagátor slovensko-českej spolupráce (Knihovna československá: básne
                  Jána Bottu, Literatúra na Slovensku Jaroslava Vlčka; Z potulek po Slovensku, 1883,
                  1885 a i.).
[
33
]
Karel Havlíček Borovský
(1821 — 1856), veľký český
                  pokrokový spisovateľ, novinár a politik.
[
34
]
Karel Milan Lambl
(1823 — 1894) bol český hospodársky
                  spisovateľ, národohospodársky odborník. Jeho brat
dr. Vilém Dušan
                     Lambl
(1824 — 1895), lekár, univerzitný profesor, bol význačný vedec
                  a odborný spisovateľ.
[
35
]
Juraj Palkovič
(1769 — 1850), dlhoročný profesor
                  slovenskej reči a literatúry na bratislavskom lýceu, zástanca bibličtiny a starého
                  českého „bratrského“ pravopisu. Inak užitočný ako záštitník štúrovcov.
[
36
]
Alois Vojtěch Šembera
(1807 — 1882), český historik a
                  jazykovedec, najprv profesor na stavovskej akadémii v Olomouci, potom na
                  univerzite vo Viedni.
[
37
]
Videli sa byť národom dezavovanými.
Hurban tu zjednodušuje
                  skutočnosť, keďže r. 1848 aj Havlíček, aj jeho spoluredaktor Národných novín
                  (českých) Vilém D. Lambl boli politicky na jednej platforme so Štúrom. Porov. o
                  tom cenné údaje v príspevku Zdenky Sojkovej: Ľudovít Štúr a město Praha (Slovenská
                  literatúra I, 1954, 339 — 54).
[
38
]
František Zach
(1807 — 1892), rodák z Brna, zúčastnil sa
                  r. 1831 na poľskom povstaní a potom bol do r. 1848 agentom kn. Adama Czartoryského
                  v Belehrade. Viedol druhú slovenskú výpravu r. 1848 — 49. Neskôr bol srbským
                  generálom, riaditeľom vojenskej akadémie v Belehrade.
[
39
]
Bedřich Bloudek
(1815 — 1875), tiež Moravan, ako aj Zach.
                  Organizoval ako vojenský odborník prvú aj druhú slovenskú výpravu (septembrovú r.
                  1848, resp. zimnú r. 1848 — 49). Umrel ako penzionovaný podplukovník v
                  Chorvátsku.
[
40
]
Matěj Mikšíček
(1815 — 1892), moravský buditeľ, český
                  spisovateľ, bol nielen účastníkom, ale aj kronikárom druhej slovenskej
                  výpravy.
[
41
]
Bernard Janeček
(1814 — 1887), rodom z Čiech, prezvaný
                  „Žižka“, človek dobrodružnej povahy, vojenský vodca v prvom slovenskom povstaní. V
                  druhom účinkoval samostatne, ako pripomína aj Hurban (kooperoval s vojskom
                  podmaršala Baltazára Simunića). O jeho populárnosti, rýchlom vzostupe i páde
                  podrobne píše dr. Karol Goláň v Slovenských pohľadoch (XLIV, 1928, 642 —
                  70).
[
42
]
Daniel Jaroslav Borik
(1814 — 1899), člen bratislavskej
                  Štúrovej družiny. R. 1847 bol ev. farárom na Vrbovciach, v Nitrianskej. V
                  revolučnom období bol prvým tajomníkom Slovenskej národnej rady. Po revolúcii bol
                  slúžnym (náčelníkom okresu) a napokon železničným úradníkom.
[
43
]
V obživenom vnove časopise.
Hurbanova zmienka sa síce
                  týkala pôvodu Slovenských pohľadov z roku 1881, ale teraz má už čitateľ možnosť
                  siahnuť aj na reedíciu vlastného časopisu Hurbanovho (z r. 1958).
[
44
]
Synovi a jeho priateľom.
Roku 1881 Slovenské pohľady
                  redigovali Svetozár Hurban Vajanský a Jozef Škultéty, ich vydavateľom a
                  nakladateľom bol Pavel Mudroň, takže Hurbanove slová o priateľoch môžu sa týkať
                  predovšetkým Škultétyho a Mudroňa, po jeho synovi najbližšie zainteresovaných na
                  Pohľadoch.
[
45
]
Obrazy opravdové zo života.
Hurban písal Štúrov životopis
                  v čase, keď bol konzervatívnymi kruhmi uznávaný za vodcu a reprezentanta Slovákov.
                  Ideove bol vtedy už dávno konzervatívcom, ktorý neznášal, aby niekto „rezoníroval
                  o liberalizme“. Táto ideológia, pochopiteľne, podfarbuje aj jeho rozprávanie, na
                  čo netreba zabúdať pri čítaní a čo treba prijímať hodne kriticky.
[
46
]
Samuel Štúr
(1789 — 1851), pochádzal z Lubinej. V Uhrovci
                  bol učiteľom od r. 1812. Prešiel ta z Trenčína.
[
47
]
Anna Štúrová rod. Michalcová
(1790 — 1853), pochádzala z
                  Trenčína, kam prešla bývať po manželovej smrti. V Trenčíne aj umrela a tam ju
                  pochovali.
[
48
]
lat. Roku 1815 pokrstený bol Štefanom Šimkom, slova božieho kazateľom ctenej
                  evanjelickej cirkvi v Zay-Uhrovci, pod radovým číslom 95 dňa 29. októbra Ľudovít;
                  rodičia: Samuel štúr, Anna Michalcová, učiteľ v Zay-Uhrovci; kmotrovia: Ján Kiš s
                  manželkou Alžbetou; Michal Šimko s manželkou Annou; Anna Peťková, manželka Štefana
                  Šimku, sl. b. kazateľa, a Mária Hnátková.
[
49
]
Matej Szvatý
(1805 — 1871), rodom zo Senice, bol od r.
                  1840 ev. farárom v Uhrovci, kam prešiel z Horných Zeleníc. V Uhrovci účinkoval až
                  do smrti. Mal dva príspevky v autonomistickom Evanjeliku (1863 — 64), z čoho
                  vidieť, že stál bokom od slovenských národných snáh.
[
50
]
Ján Zúbek
(1745 — 1824), bol ev. farárom-seniorom v
                  Trenčíne
[
51
]
František Palacký
(1798 — 1876), český historik a
                  buržoázny politik. Z Trenčína prešiel r. 1812 na ďalšie štúdiá na bratislavské
                  lýceum. Viacročný tunajší pobyt mal preňho veľký význam.
[
52
]
Jozef II.
(1741 — 1790), od r. 1780 panovník habsburskej
                  monarchie. Uskutočňoval osvietenský absolutizmus (jozefinizmus). Jeho tolerančný
                  patent z r. 1781 pripúšťal len obmedzené vykonávanie protestantských bohoslužieb,
                  ale i tak bol veľkou úľavou a pokrokom v pomere k predchádzajúcej násilnej
                  rekatolizácii.
[
53
]
Nástin životopisu Fr. Palackého. Na oslavu dokonání Dějin národu
                     českého.
Sepsal
Dr. J. Kalousek.
S podobiznou.
                  V Praze u Vilímka 1876. Str. 6.
[
54
]
Samuel Štúr
(1818 — 1861), bol najprv kaplánom a od r.
                  1847 do smrti ev. farárom v Zemianskom Podhradí, v Trenčianskej. Bol aj literárne
                  činný.
[
55
]
Ján Štúr
(1827 — 1905), buditeľ, zúčastnil sa na
                  slovenskom povstaní a po revolúcii venoval sa úradníckej dráhe. Bol prísediacim
                  súdu v Trenčíne a neskôr v Rábe (Győr). Bol aj literárne činný (zanechal
                  rozpomienky na sestru a na brata Ľudovíta, čo oboje znova vyšlo v už spomenuteej
                  knihe Súčasníci…). On vydal aj posledné číslo Štúrových Slovenských národných
                  novín.
[
56
]
Karolína Štúrová
(1826 — 1859), jediná sestra Ľudovítova.
                  Viedla bratovi domácnosť v Bratislave, potom žila s rodičmi a na sklonku života
                  bola u brata Janka vo Fiľakove, kde aj umrela.
[
57
]
Ján Kiss
bol v školskom roku 1835/36 treťoročným filozofom
                  na bratislavskom lýceu. Mal vtedy dvadsať rokov. V rokoch 1864 — 1878 uverejnil
                  rad hospodárskych príspevkov v Obzore.
[
58
]
Samuel Melfelber
(1814 — 1847), bol tiež študentom
                  bratislavského ev. lýcea (v škol. roku 1832/33 bol tam primánom, študentom
                  najvyššieho ročníka). Bol kaplánom v Trenčíne a od r. 1838 do smrti ev. farárom v
                  Púchove.
[
59
]
Žigmund Melfelber
(1843 — 1923), buditeľ, advokát v
                  Martine
[
60
]
Krásne dni a hodiny.
Je to 2. — 4. sloha básne Majže sa dobre, kraj (Básne, 1954, 285 — 6).
[
61
]
Jako ťa tu, lipka, samotnú necháme.
Celý text básne s tým istým nadpisom (Básne, 1954, 287).
[
62
]
Jedni pošli svetom:
Ľudovít Štúr žil v Modre, jeho brat Samuel v Zemianskom Podhradí, kde bol farárom. Najmladší ich brat Janko bol štátnym úradníkom postupne na viacerých miestach.
[
63
]
Jednoho v Sobotnom, vieš, nič viac nebolí.
Sobotné je názov uhrovského cintorína, kde bol pochovaný autorov otec Samuel Štúr, životom ťažko skúšaný.
[
64
]
a druhý tam leží na modranskom poli
, autorov brat Karol, tiež už nebohý
[
65
]
I tamto hen za horami.
Je to 3. — 5. sloha básne Do smutných dní žitia môjho (Básne, 1954, 292).
[
66
]
Spevy a piesne
Ľudovíta Štúra. V Prešporku. V tlačiarni predtým Schmidovej, 1853. Str. 120 a nasl.
[
67
]
Tu na výškach otvorených.
Sú to posledné štyri verše básne Na výšinách (Básne, 1954, 275).
[
68
]
Spevy,
str. 110.
[
69
]
Desaťletého stupnivého žiactva a študentstva.
Hurban tu
                  rozumie pod žiactvom národnú školu (dve triedy, dva roky) a pod študentstvom
                  latinskú školu (tri triedy, šesť rokov) a takzvaného humaniora (klasické reči,
                  jedna trieda, ale dva roky). Tento učebný rozvrh platil na lýceu v Bratislave od
                  r. 1815.
[
70
]
V triede, poviem, logiky alebo fyziky.
Po zayuhrovskom
                  učebnom pláne (1841 resp. až 1845) logikou sa rozumel prvý a fyzikou druhý ročník
                  filozofie, najvyššej lyceálnej triedy. Po fyzike nasledovalo právo (dva roky) a
                  teológia (dva roky), kde sa prednášala už vysokoškolská látka.
[
71
]
starý Zay
, Imrich, otec Karolov; syn sa preslávil ako
                  generálny dozorca cirkvi nesmiernym maďarizátorským fanatizmom.
[
72
]
Karol Modrány st.
(aj Modrányi), prispieval do časopisov
                  (nem., maď. aj slov.) hospodárskymi článkami.
[
73
]
A s ňou i synov a dcéry.
Karol Modrányi ml. (1830 — 1864)
                  študoval na bratislavskom lýceu, za revolúcie bol dôstojníkom slovenských
                  dobrovoľníkov. Potom bol slúžnym a naposledy prísediacim urbárskeho súdu. Umrel v
                  Prievidzi. Vie sa aj o jeho mladšom bratovi Ľudovítovi Jozefovi (nar. r.
                  1839).
[
74
]
Jedna stala sa ženou… Janka Kráľa.
Bola to Mária, v čase
                  sobáša (7. apríla 1851) 17-ročná.
[
75
]
sto šesťdesiat zlatých šajnových
, totiž papierových a nie
                  strieborných. Medzi nimi bol značný kurzový rozdiel, lebo 1 zl. v striebre bol až
                  21 zl. v šajnoch. (Pomenovanie „šajn“ pochádzalo z nem. názvu papierových
                  peňazí.)
[
76
]
Nech teraz ide so sedemdesiatimi zl. do Rábu žiak.
Hurban
                  tu valorizuje šajnové zlaté na zlaté rakúskej meny, platné v čase písania Štúrovho
                  životopisu.
[
77
]
maď. „Slovenské šteňa“.
[
78
]
Ladislav Pauliny
(1815 — 1906), ev. farár v Prietrži,
                  buditeľ a literát (cirkevný historik, satirik aj básnik).
[
79
]
Karol Stelczer
(1813 — 1876), autor príležitostnej kázne a
                  dvoch veľmi slabých učebníc, takže Hurbanova charakteristika je priliehavá.
[
80
]
Syntaxistu I. triedu
, zodpovedajúcu (len približne)
                  neskoršej piatej gymnaziálnej triede. To znamená, že Ľudovíta otec tak pripravil
                  doma, že už v Uhrovci prešiel stupňami donatistu a gramatistu (každý ten stupeň
                  riadne trval dva roky). Podobné stupne boli aj na iných vidieckych školách.
[
81
]
Karol Jehring
bol synom uhrovského horára Viliama
                  Jehringa. V škol. r. 1829/30 bol syntaxistom na bratislavskom lýceu (bol vtedy
                  štrnásťročný) a v škol. r. 1832/33 bol členom slovenskej Spoločnosti na lýceu v
                  Bratislave.
[
82
]
klasickými štúdiami
, latinskou a neskoršie gréckou rečou,
                  ako aj dejinami a literatúrou Rimanov a Grékov.
[
83
]
Príklad tento potvrdzuje, ako odôvodnené je pokračovanie pospolitého ľudu
                  slovenského, ktorý i keď sa medzi cudzie národy presťahuje, svoju národnosť
                  neodhadzuje, ale v nej vedie rodinný život; kdežto vzdelanejší, ku škode národa a
                  svojich vlastných dietok, sklonní sú, bohužiaľ, národnosť a reč svoju zahodiť a
                  pripojiť sa k cudzej. Pecov otec nevedel, že syn jeho ťažkou prácou bude musieť to
                  si vymáhať, čo z domu rodičovského ľahkou vyniesť mohol.
[
84
]
Hurban neskoršie (Slov. Pohľ. I, 1881, 218) tu uvedené poopravil a doplnil
                  takto:
V prvom zošite (Slov. pohľ., I, 1881) na strane 65 stojí mýlne o Júliusovi
                  Pecovi, že zomrel a mal za manželku dcéru superintendenta Ľud. Gedulyho; toto
                  všetko platí o mladšom jeho bratovi, Ernestovi, bývalom farárovi v Harkau. Náš
                  Július žije dosiaľ ako farár v Poľnom Birincoku (M. Berény). A ako hovorí sa v
                  slovenskom porekadle, že ten dlho bude žiť, koho vykríkne povesť za zomretého, tak
                  nech mu Boh dá dlho nosiť meno drahé a pamiatku svätú blahoslaveného otca jeho
                  Leopolda. My snažne prosíme ctené čitateľstvo, podávať nám podobné opravy a vôbec
                  dôležité zprávy, týkajúce sa črtov týchto životopisných.
Hlboké, 5. apríla 1881.
Dr. J. M. Hurban.
[
85
]
lat. A čo budeš prirodzenosť aj vidlami vyháňať, predsa stále sa bude vracať
                  (Horácius).
[
86
]
Leopold Pec
(Petz, 1794 — 1840) bol farárom v Rábe (Győr)
                  v r. 1821 — 29, potom bol farárom v Šoproni
[
87
]
Nireďháza
, v Sabolčskej stolici,
Čaba
(Békéscsaba) v Békešskej stolici,
Sarvaš
tiež v Békešskej
                  stolici, všetko mestá (okresné a Nireďháza stoličné). Všetky tri sú v dnešnom
                  Maďarsku.
Stará Pazova
je okresné mestečko v
                  Juhoslávii.
[
88
]
Zrovnaj „Slov. pohľady“ I. zv. 3. str. 113 a nasl. R. 1851.
[
89
]
Josef Dobrovský
(1753 — 1829), vynikajúci český vedec,
                  osvietenec, lingvista, ktorého oprávnene menujú patriarchom slavistiky.
[
90
]
Aká bola tá našich Štúrovcov.
Hurban tu uvádza šesť
                  slovenských bratiských dvojíc. O
Ľudovítovi Štúrovi
píše, s
                  jeho bratom Karolom sme sa už oboznámili.
Ján Chalupka
(1791
                  — 1871), ev. farár v Brezne, známy slovenský satirik (divadelné hry a román
                  Bendeguz, 1841) mal mladšieho brata
Sama
(1812 — 1883), ev.
                  farára v Hornej Lehote, vo Zvolenskej. Samo Chalupka je klasikom slovenskej
                  poézie.
Michal M. Hodža
(1811 — 1870), ev. farár v Lipt.
                  Mikuláši, buditeľ a spisovateľ, jeden z trojice uzákoňovateľov spisovnej
                  slovenčiny (Štúr, Hurban, Hodža), mal mladšieho brata
Ondreja
(1819 — 1888), ev. farára v Sučanoch (Turiec), aj literárne činného.
[
91
]
Daniel Lichard
(1812 — 1882), ev. farár, profesor ev.
                  lýcea v Banskej Štiavnici a napokon novinár a spisovateľ (najprv vo Viedni, potom
                  v Skalici) bol prvotriednym popularizátorom prírodných vied. Jeho mladší brat
Ľudovít
(1823 — 1866), ev. farár v Skalici, bol tichým
                  slovenským buditeľom. Bratia
Godrovci
sú
Michal
(1801 — 1874), profesor a riaditeľ ev. nižšieho
                  gymnázia v Novom Vrbasi (Báčka, dnešná Juhoslávia), a
Samuel
(1806 — 1873), ev. farár v hontianskych Prostredných Plachtinciach. Obidvaja boli
                  aj literárne činní. Michal je známy ako pravopisný novotár, pomerne úspešný, aj
                  ako pracovník na slovenskej terminológii (vcelku sa mu nevydarila), Samuel bol
                  básnickým napodobňovateľom Jána Kollára a autorom množstva epigramov. Okrem toho
                  obidvaja mali aj iné príležitostné príspevky. Braxatorisovci sú
Karol
(1806 — 1869), ev. farár v Hontianskych Tesároch,
                  cirkevný spisovateľ, a jeho mladší brat
Ondrej
(1820 — 1872),
                  ev. farár v Radvani, básnik-klasik Andrej Sládkovič.
[
92
]
Josef Jungmann
(1773 — 1847), popredný český buditeľ,
                  zakladateľ novočeskej spisovnej reči
[
93
]
Jan Svatopluk Presl
(1791 — 1849), český buditeľ a
                  prírodovedec, profesor mineralógie a zoológie na univerzite v Prahe, zakladateľ
                  českej prírodovednej literatúry.
[
94
]
Karel Slavoj Amerling
(1807 — 1884), lekár, filozof,
                  pedagóg a prírodospytec český. Mal mnohostrannú a v mnohých smeroch priekopnícku
                  prednáškovú a literárnu činnosť.
[
95
]
Quintus Horatius Flaccus
(65 pr. n. l. — 8 po n. l.), rím.
                  básnik, autor útočných veršov, ód, lyrických básní a básnických listov, popredný
                  člen literárneho krúžku Maecenasovho.
[
96
]
Publius Vergilius Maro
(70 — 19 pr. n. l.), jeden z
                  najväčšich rímskych básnikov, autor pastierskych idýl, didaktického eposu o
                  roľníctve (Georgica) a najmä národného eposu Aeneis.
[
97
]
Gaius Plinius Secundus
(23/4 — 79 n. l.), rímsky
                  polyhistor, autor encyklopedického diela Prírodné vedy (Naturalis historia) a
                  rôznych nezachovaných diel, najmä dejepisných.
[
98
]
starý Kalendár Palkovičov.
Mal obšírny názov Větší a
                  zvláštnější Nový a Starý Kalendář a vychádzal od r. 1805 až do r. 1848. Vydávaný
                  zastaralým pravopisom a dosť staromódny aj obsahom, jednako len bol užitočný a
                  šíril vedomosti v kruhu svojich čitateľov.
[
99
]
Obzor Lichardov
bol veľmi dobrý hospodársky časopis.
                  Vychádzal od r. 1863 nepretržite, takže dosiahol za Licharda dvadsať ročníkov a po
                  jeho smrti vyšli ešte ďalšie štyri ročníky. Nadväzoval naň názvom Salvov Obzor (od
                  r. 1889 ďalej).
[
100
]
sveta grécko-románskeho
, vlastne rímskeho. (Autor zrejme
                  prehliadol, že ide o slovenský text, takže podľa lat. „romanus“ (rímsky) napísal
                  „románskeho“, i keď myslel „rímskeho“.)
[
101
]
Zrovnaj:
O národních písních a pověstech plemen
                     slovanských
od Ludevíta Štúra. V Praze 1853 v komisii u Fr. Řivnáče.
                  V Novočeské Bibiliotéce, vydávané nákladem Českého Musea. Číslo XVI.
[
102
]
Na lýceu požunskom.
Hurban používa tu srb.-chorv.
                  pomenovanie Bratislavy (Požun), ostatne veľmi blízke maď. Pozsony.
[
103
]
milom Záhorí
, rozumej trenčianskom, kde ležalo aj Štúrovo
                  rodisko Uhrovec
[
104
]
Rok školský 1829/30.
Bol to Ľudovítov prvý rok v
                  Bratislave. Podľa lyceálnej matriky (str. 537) prišiel na lýceum 4. septembra
                  1829. Zákony lýcea podpísal pod. č. 71 ako „Staur Ludovicus“, trinásťročný.
[
105
]
komersami
(lat.), študentskými posedeniami. Hurban pekne
                  pripomína ich odlišnosť od dovtedajších posedení, pestovaných len pre
                  zábavu.
[
106
]
lat. Radujme sa teda. (Prvý verš latinskej študentskej piesne.)
[
107
]
nem. Džbánkového piva.
[
108
]
Ján Caltýk
, vlastne Štefan Caltík. (Ako Štefan je zapísaný
                  aj v lyceálnej matrike, str. 489, aj na početných miestach Pamětnice… študentskej
                  Spoločnosti a Schematismus generalis… Jána Kollára z r. 1838 ho tiež uvádza ako
                  Štefana; vtedy bol ev. učiteľom v Horných Zeleniciach.) Bol rodom z Myjavy a
                  zomrel r. 1849 ako učiteľ vo Vrbovom. Nebol literárne činný.
[
109
]
Ján Trokan
(1810 — 1894), ev. farár v Kostolnom, dosť
                  plodný aj ako literát. Napísal dlhú báseň Mijava s novim vekom (1851), využívajúc
                  v nej domáce nárečie (bol rodom Myjavec).
[
110
]
Samuel Babylon
(1806 — 1866), bol ev. farárom v Silbaši
                  (Báčka). Buditeľ, ale okrem jednej básne v Plodoch… (1836) nezanechal po sebe
                  pamiatku v literatúre.
[
111
]
Matej Holko
zomrel ako ev. farár na Rimavskej Bani r.
                  1881. Nevynikol ani ako buditeľ, ani literárne.
[
112
]
Jozef Klimáček
, správne Ján. Bol rodom zo Starej Turej a
                  na lýceum prišiel v škol. roku 1822/23 zo Skalice. Mal v Plodoch… jednu báseň, bol
                  neskoršie medikom, ale potom zapadol kdesi, takže nieto o ňom ďalších
                  údajov.
[
113
]
Juraj Ježko
vyskytuje sa v Pamětnici… študentskej
                  Spoločnosti, ale nič bližšieho sa o ňom nevie.
[
114
]
Šulekovci
boli bratia, synovia Jána Šuleka, ev. farára v
                  Sobotišti. Michal bol už v škol. roku 1820/21 študentom bratislavského lýcea.
                  Neskoršie bol lekárom v Slavonskom Brode (terajšia Juhoslávia). Bohumil Šulek bol
                  Michalov mladší brat a v škol. roku 1826/27 podpísal pod č. 5 knihu zákonov lýcea
                  ako šestnásťročný. Neskôr bol tiež lekárom a r. 1838 vydal vo Viedni latinskú
                  dizertáciu o lipe (tu je podpísaný ako Godofred Anton). Šulekovci tiež zapadli pre
                  Slovákov, takže o ich ďalších rokoch nemáme zpráv.
[
115
]
Michal Hlaváček
(1803 — 1885) bol profesorom ev. lýcea v
                  Levoči a tam mal pri slovenskej študujúcej mládeži obdobný zástoj ako Palkovič v
                  Bratislave. Ináč literárne činný nebol a rodina sa mu ponemčila.
[
116
]
Daniel Sloboda
(1809 — 1888), Skaličan, ev. farár na
                  moravskej Rusave, s Hurbanom zošvagrený (ich manželky boli sestry), bol významný
                  buditeľ, písal básne aj články, no najznámejší je ako botanik (Rostlinství,
                  1852).
[
117
]
Juraj Moštenan
(1811 — 1897), ev. farár v zadunajskom
                  Orosláne, odkiaľ ho vyštvali pre „panslavizmus“. Cez revolúciu ho dosadili na
                  Hurbanovu faru v Hlbokom, pravda, musel mu po jeho návrate ustúpiť, takže dlhší
                  čas bol bez miesta.
[
118
]
Juraj Kmeť
(Kmettyi Georg) prišiel v škol. roku 1826/27 na
                  bratislavské lýceum z Kežmarku. Bol vtedy sedemnásťročný, syn roľníka z liptovskej
                  Sielnice.
Juraj Kmeť
(Kmethy Georg) bol v škol. roku 1830/31
                  sedemnásťročný (teda mladší od predošlého Juraja Kmeťa a či Kmetiho), bol syn ev.
                  farára z Pokoradze a do Bratislavy prišiel z rožňavského gymnázia.
[
119
]
Janko Šafárik
(1814 — 1876), synovec Pavla J. Šafárika,
                  lekár, zakotvil medzi Srbmi, najprv v Novom Sade a od r. 1843 v Belehrade, kde bol
                  profesorom na lýceu a vedúcim múzea. Bol významný vedec a závažný srbský buditeľ.
                  Jeho rodina sa celkom posrbštila.
[
120
]
Karol Ehn
(umrel r. 1892) bol ev. farárom v Bardejove. Bol
                  syn remeselníka z Ratkovského Bystrého a v škol. roku 1829/30 prišiel ako
                  dvadsaťjedenročný z Banskej Štiavnice ďalej študovať do Bratislavy. Bol tichým
                  buditeľom.
[
121
]
Peter Šramko
a
Peter Slopovský
celkom
                  zapadli v živote. Nateraz nevieme o nich ani toľko, ako o Šulekovcoch alebo o
                  dvoch Kmeťovcoch.
[
122
]
Fridrich Martinek
bol syn trenčianskeho ev. učiteľa a v
                  škol. roku 1828/29 bol šestnásťročný. Do Bratislavy prišiel z modranského ev.
                  gymnázia. O jeho neskorších rokoch tiež nemáme dáta.
[
123
]
o budúcom slovenskom Pindarovi a Horácovi
, je to lichotivé
                  prirovnanie. Pindaros (522 — 442 pr. n. l.) bol najpoprednejší medzi gréckymi
                  lyrikmi. Horác (už oboznámený) bol zase popredný predstaviteľ rímskej literatúry
                  za čias cisára Augusta.
[
124
]
jeho ód a elégií
(gréc.), čiže lyrických básní vznešeného
                  slohu a obsahu, resp. žalospevov.
[
125
]
Slávy dcera
mala vtedy ešte len tri spevy (podľa vydania z
                  r. 1824), takže chýbal jej štvrtý a piaty spev (slovanské nebo a slovanské peklo),
                  ktorý pribudol až vo vydaní z r. 1832.
[
126
]
Jehring, myslím, že stále študoval tamže.
Tento údaj je
                  správny, lebo Jehring, o rok starší od Ľudovíta Štúra, prišiel na bratislavské
                  lýceum v škol. roku 1829/30, čiže v tom istom roku, keď aj Štúr. Ešte ho trošku aj
                  predbehol, lebo prišiel už 30. augusta, kým Ľudovít prišiel až 4. septembra
                  1829.
[
127
]
od Matiáša kráľa
(Mateja Huňada, inak Korvína, 1443 —
                  1490), uhorského kráľa v r. 1458 — 1890. „Právo“ neplatiť mýto, bolo, pravda, len
                  pomyselné, neskutočné, ale študenti tým viac dali naň.
[
128
]
komandoval hajdúcha
, prikazoval zriadencovi. (Inak bol
                  hajdúch názov pre vtedajšie policajné orgány, zaostávajúce službu veľmi
                  primitívne.)
[
129
]
lat. Nech žije (živio)
[
130
]
súc členom bibliotéky a spoločnosti slovenskej.
V škol.
                  roku 1828/29 boli položené základy pre osobitnú študentskú knižnicu na lýceu, z
                  ktorej sa od r. 1830 rozvíjala študentská Společnost česko-slovanská v Prešporku,
                  neskorší základ štúrovského pohybu.
[
131
]
oddal sa ekonómii
(gréc.) hospodárstvu, rozumej
                  praktickému, ktoré sa začínalo pisárstvom
[
132
]
lat. Pred seba
[
133
]
lat. Zbohom (rozlúčka)
[
134
]
Zrovnaj Šafárikove „Starožitnosti“, str. 831, kde slávny dejepisec uvádza
                  Hermanna Contracta od r. 1042, mesto toto Brecisburgom menovavšieho
[
135
]
Bretislavsburg
(nem., mesto Bretislavovo). O etymológii
                  mena (pochádza od Slováka Braslava) por. príspevok prof. dr. Jána Stanislava:
                  Bratislava — Prešporok — Pressburg — Pozsony (Slovanská Bratislava I, 1918, 22 —
                  46).
[
136
]
Břetislavy v pruskom Sliezsku
, je to Vratislav, dnes
                  Wrocław
[
137
]
Nálezca tejto zabudnutej „starej matere“.
Narážka na
                  Vergilia: „Antiquam exquirite matrem“ (vyhľadajte si starú matku).
[
138
]
Zrovnaj „Conspectus Republicae Litterariae in Hungaria & a Paulo Vallaszky.
                  Editio altera.“ Budae 1808. Pag. 109. „Urbem hanc Posoniensem Matthias Rex
                  Histropolim etiam identidem vocitabat“ (lat. Prehľad literatúry v Uhorsku atď. od
                  Pavla Wallaszkého. Druhé vydanie. V Budíne r. 1808. Str. 109: Kráľ Matej toto
                  bratislavské mesto volal tiež Histropolis.); ako menuje Prešporok i bula pápeža
                  Pavla II., daná k prepoštovi Sombergovi a kapitole bratislavskej: „dilectis filis
                  Praeposito et Capitulae Ecclesiae S. Martini, Histropolitani salutem etc.“ (lat.
                  Milovaným synom prepoštovi a kapitularovi chrámu svätého Martina v Bratislave
                  pozdravenie atď.)
[
139
]
Istropolis
(gréc.), Isterské (Dunajské) mesto. Ister bol
                  staroveký názov dolného Dunaja.
[
140
]
„Studia generalia“
, lat. Hlavné štúdiá; iný názov tejto
                  prvej bratislavskej univerzity bol Academia Istropolitana
[
141
]
lat. Navráti sa k pánovi, čo bolo predtým jeho.
[
142
]
Etnograficky korektné.
Etnografiou (gréc.) tu autor
                  nerozumie národopis, ale to, že sa nemeckí Bratislavčania napospol učili
                  slovenčinu, reč svojho zázemia.
[
143
]
maď. Časopis bratislavského okolia.
[
144
]
Matej Bel
(1684 — 1749), ev. farár najprv v Banskej
                  Bystrici, potom v Bratislave, riaditeľ bratislavského ev. lýcea, ktoré pozdvihol
                  na stupeň významnej školy. Bol plodný a veľavýznamný učenec slovenský, hoci
                  písaval napospol v cudzích rečiach a len tu a tam aj vo vtedajšej
                  bibličtine.
[
145
]
Michal Institoris Mošovský
(1733 — 1803), ev. farár v
                  Bratislave, spisovateľ, dobrodinca svojho sboru, poručil bratislavskému lýceu
                  svoju (dosiaľ zachovanú) cennú knižnicu.
[
146
]
Gregor Dankovský
(1784 — 1857), profesor na akadémii v
                  Bratislave, spisovateľ, známy ako spiatočnícky cenzor.
[
147
]
Pavel Szlemenics
(1783 — 1856), profesor práva na
                  právnickej akadémii v Bratislave, uhorský právnický spisovateľ. Slovákom nebol ani
                  podľa pôvodu, ani zmýšľaním (bol usilovným členom Maďarskej akadémie vied), takže
                  sa neprávom dostal medzi ostatných mužov, ktorých tu Hurban spomína.
[
148
]
Fraňo Trentschensky
(1757 — 1818), nemecký ev. farár v
                  Bratislave, pochádzal z Banskej Štiavnice, ale nebol nejaký mimoriadny zjav. Bol
                  dobrý kazateľ, v literatúre zanechal však len pár príležitostných cirkevných
                  publikácií. Nemožno ho pokladať za Slováka.
[
149
]
Gašpar Šulek
(1788 — 1827), ev. farár v Tisovci, v
                  Nireďháze, od r. 1824 profesor teológie na lýceu v Bratislave. Dobrý pedagóg a
                  vedec, ktorý uverejnil iba niekoľko vecí. (Hurban ho mylne menuje Matejom, no
                  Matej bol jeho otec, tisovský farár, ktorý však neúčinkoval v Bratislave.)
[
150
]
Gabriel Kováč-Martiny
(1782 — 1845), rodák z Turieho Poľa,
                  od r. 1817 do smrti profesor matematiky, prírodopisu a fyziky na bratislavskom
                  lýceu. Bol dobrý odborník a pedagóg, mládež ho mala veľmi rada.
[
151
]
Založenie ústavu pre reč a literatúru slovenskú.
Autora tu
                  treba opraviť: najprv vznikol Spolek literatury slovenské, založený r. 1801 v
                  Bratislave. Po jeho zániku z majetku tohto spolku zriadili katedru reči a
                  literatúry slovanskej (tak znel jej názov) pri ev. lýceu, na ktorej účinkoval ako
                  profesor Palkovič. Až pri tejto katedre vznikla už spomenutá osobitná knižnica a
                  napokon došlo k zriadeniu študentskej Spoločnosti. (Formálny zánik Spoločnosti a
                  vznik Ústavu si objasníme neskoršie.)
[
152
]
Janko Kráľ
(1822 — 1876), študent bratislavského lýcea,
                  významný slovenský básnik
[
153
]
Ján Matuška
(1821 — 1877), buditeľ, stoličný úradník v
                  Dolnom Kubíne, autor hymny Nad Tatrou sa blýska.
[
154
]
Bohuslav Karol Šulek
(1816 — 1895), r. 1838 natrvalo
                  zakotvil v chorvátskom prostredí, kde bol významným buditeľom a popredným
                  spisovateľom. Zo sadzača sa vypracoval na publicistu a vedca, doktora
                  filozofie.
[
155
]
Jozef Ľudovít Holuby
(1836 — 1923), ev. farár v Pezinku,
                  plodný spisovateľ, historik a najmä botanik.
[
156
]
Dionýz Štúr
(1827 — 1893), geológ, naposledy riaditeľ
                  ríšskeho geologického ústavu vo Viedni, odborník európskeho významu, plodný autor
                  odborných kníh a príspevkov. (Nebol v nijakom príbuzenstve s Ľudovítom
                  Štúrom.)
[
157
]
Benjamín Pravoslav Čevenák
(1816 — 1842), buditeľ, za
                  Štúrovho pobytu v Halle viedol bratislavský Ústav. Bol známy ako prísny
                  vychovávateľ mladších slovenských študentov, preto ho autor zaradil medzi
                  pedagógov.
[
158
]
Jozef Pavel Király
(1810 — 1887), rodák z Nireďházy,
                  profesor a riaditeľ ev. lýcea v Banskej Štiavnici, nakoniec riaditeľ ev.
                  učiteľského ústavu v Šoproni. Mal latinské, maďarské, ale hlavne nemecké práce. K
                  Slovákom sa nehlásil, hoci nepatril ani medzi maďarských šovinistov.
[
159
]
Samuel Ormis
(1824 — 1875), ev. farár v Nižnej Slanej,
                  profesor a občas aj riaditeľ slovenského ev. gymnázia v Revúcej, buditeľ a
                  spisovateľ, autor známej Výchovovedy (1871 a 1874).
[
160
]
August Horislav Škultéty
(1819 — 1892), profesor a
                  riaditeľ revúckeho gymnázia, predtým a potom (po zrušení revúckeho gymnázia) ev.
                  farár, buditeľ a spisovateľ, bol praktickým pedagógom. Po Štúrovom a Červenákovom
                  odchode do Halle bol aj námestníkom Palkovičovým v Bratislave.
[
161
]
Ľudovít Grossmann
(1818 — 1890), buditeľ, Sládkovičov
                  životopisec, profesor ev. gymnázia v Banskej Bystrici, bol úspešným praktickým
                  pedagógom.
[
162
]
Ctiboh Zoch
(pôv. Timotheus Cochius, 1815 — 1865), buditeľ
                  a spisovateľ, bol ev. farárom v Jaseňovej (Orava). So Štúrom bol veľmi
                  spriatelený.
[
163
]
Ján Repický
(1817 — 1855), rodom z Nového Tekova,
                  orientalista, súkromný docent peštianskej univerzity, člen korešpondent Maďarskej
                  akadémie vied. Jeho literárna činnosť bola len maďarská.
[
164
]
Viliam Pauliny-Tóth
(1826 — 1877), buditeľ, mnohostranný
                  spisovateľ, politik, podpredseda starej Matice slovenskej, zaoberal sa aj
                  slovenským bájoslovím (mytológiou), pravda, nevedeckým spôsobom.
[
165
]
Karol Kuzmány
(1806 — 1866), ev. farár v Banskej Bystrici,
                  neskôr superintendent (biskup) patentálneho dištriktu, priebojný buditeľ a plodný
                  spisovateľ, vydal nemecky spisy o cirkevnom a manželskom práve.
[
166
]
Daniel Bohumil Molnár
(1819 — 1889), ev.
                  farár-superintendent v Prahe, český buditeľ a cirkevný spisovateľ. Skončil
                  filozofický a teologický kurz na ev. lýceu v Bratislave r. 1842. Písal si s
                  Hurbanom.
[
167
]
Ľudovít Hroboň
(1817 — 1880), ev. farár v Sielnici,
                  buditeľ, mal celkom skromnú literárnu činnosť.
[
168
]
Alexander Boleslavín Vrchovský
(1812 — 1865), rodák zo
                  Skalice, ako študent veľmi sľubný, najmä pre svoje organizátorské schopnosti;
                  neskoršie, keď sa stal popredným advokátom v Pešti, znamenal už veľmi málo pre
                  slovenský národný život.
[
169
]
Ľudovít Turzo
(1827 — 1896), buditeľ, advokát v Banskej
                  Bystrici, činný aj literárne (zaujímal ho výskum slovenského jazyka), nebol takým
                  vynikajúcim právnikom ako Vrchovský alebo Mudroňovci.
[
170
]
Dr. Michal Mudroň
(1835 — 1887), buditeľ, advokát v
                  Bratislave, významný obhajca v procesoch a obranca Slovákov proti maďarizátorským
                  nápadom (zavrátenie Grünwaldovho a Thébuszovho pamfletu),
Pavel
                     Mudroň
(1835 — 1914), buditeľ, advokát v Martine, vedúca osobnosť
                  Slovenskej národnej strany, zastával slovenský ľud proti niekdajším zemským pánom
                  v tzv. remanencionálnych sporoch (išlo o pozemky, ktoré mal ľud v držbe mimo
                  niekdajších urbárnych pozemkov a o ktoré ho chceli pripraviť
                  veľkostatkári).
[
171
]
Na oboch vysokých školách.
Hurban nimi rozumie
                  bratislavské lýceum a tamojšiu právnickú akadémiu. Na lýceu — ako sme už uviedli —
                  prednášali sa aj vysokoškolské predmety, preto ho autor počíta za vysokú školu.
                  Právnická akadémia bola v Bratislave od r. 1784. Bola to vysoká škola, ktorú sem
                  preniesli z Trnavy.
[
172
]
traja juráti
(lat.), pred r. 1848 skončení právnici, činní
                  v advokátskej praxi, keďže ešte nezastávali verejný úrad.
[
173
]
na Panenskej ulici
, ktorá má to meno i dnes. (Nonnenbahn
                  je nemecké pomenovanie, dosl. Cesta mníšok.)
[
174
]
maď. Čo chcete?
[
175
]
Kvitlo lýceum.
Začiatky evanjelickej školy v Bratislave
                  siahajú do r. 1606. r. 1656 škola mala už vlastnú novú budovu a názov gymnázia.
                  Lýceum malo skutočne skvelú minulosť a za Hurbanovho štúdia aj prítomnosť, takže
                  jeho slová neboli daromnou chválou.
[
176
]
Michal Gregusch
(Greguss, 1793 — 1838), profesor v
                  Prešove, od r. 1833 do smrti profesor filozofie na lýceu v Bratislave. Jeho
                  zásluhou bola maďarčina vyučovacou rečou na lýceu.
[
177
]
kategórií logických
(gréc.), základných foriem pojmového
                  spracovania skúseností vo vede o správnom myslení.
[
178
]
Ondrej Vandrák
(1807 — 1884), od r. 1833 profesor na ev.
                  kolégiu (vysokej škole) v Prešove, kde prednášal viac predmetov, maďarský
                  spisovateľ a vedec.
[
179
]
jus naturae
lat. prirodzené právo, podľa príslušnej teórie
                  malo svoje korene v ľudskom rozume, takže ho bolo možno objaviť bez akejkoľvek
                  známosti pozitívneho (v niektorej krajine skutočne platného) práva.
[
180
]
metafyzika
, podľa idealistickej filozofie tá jej časť,
                  ktorá špekulovala o tom, čo je „mimo prírody“. Bola teda v priamom protiklade k
                  dialektike.
[
181
]
filozofia histórie
premýšľala o podstate dejín a o
                  metódach dejepisu. Čo sa v Hurbanovom mladom veku pokladalo za vedu, je dnes,
                  pochopiteľne, dávno prekonané.
[
182
]
O generálnom konvente.
V evanjelickej cirkvi niekdajšieho
                  Uhorska generálny konvent mal byť len zhromaždením všetkých štyroch
                  superintendencií (diecéz), ale v skutočnosti strhol na seba najvyššiu moc v
                  cirkvi. Keďže ho už v štyridsiatych rokoch ovládali šovinisti. Slováci mali k
                  nemu, ako ďalej uvidíme, oprávnenú nedôveru.
[
183
]
Michal Kováč-Martiny
(1750 — 1829), ev. farár na Turom
                  Poli, od r. 1783 v Modre (najprv v nemeckom a od r. 1796 v slovenskom sbore), od
                  r. 1816 superintendent preddunajského dištriktu (cirkevného okolia, ako je u
                  katolíkov diecéza). Jeho syn bol pochvalne spomenutý Gabriel Kováč-Martiny.
[
184
]
konvent miestny
(lat.), zhromaždenie cirkevného sboru (tu
                  bratislavského), rozhodujúce o všetkých sborových otázkach.
[
185
]
Matej Ševrlay
(1783 — 1840), rodák z turčianskej
                  Bystričky, od r. 1827 do smrti profesor teológie na bratislavskom lýceu. Stal sa
                  predsedom študentskej slovenskej Spoločnosti koncom októbra r. 1834 a bol ním aj
                  cez nasledujúce dva roky.
[
186
]
Gramatiky maďarského jazyka.
Podobné dielo nepoznáme, ale
                  vieme o latinskej poetike, ktorú vydal Ševrlay ešte r. 1822.
[
187
]
lat. Najmilší (najdrahší)
[
188
]
Vidz:
Zpráva o ústave řeči a literatúry Československé v Prešpurku v
                     Uhřích. 1839.
Zrovnaj časopis „Květy“ z r. 1839. Příloha č. VII. ze
                  dne 4. dubna 1839
[
189
]
Ján Grosz
(1795 — 1839), rodom z Pezinka, od r. 1803 do
                  smrti profesor filozofie, dejín a náuky o rečníctve na bratislavskom lýceu. Bol
                  povestným znalcom latinčiny.
[
190
]
Tobias Godofredus Schröer
(1791 — 1850), bratislavský
                  Nemec, buditeľ uhorských Nemcov a Štúrov priaznivec, bol v r. 1817 — 1849
                  profesorom nemeckej reči a literatúry, profesorom v syntaxi (posledný stupeň
                  latinskej školy, po ktorom nasledoval humanitný stupeň) a napokon po Groszovej
                  smrti profesorom náuky o rečníctve a dejepisu. Bol nemeckým spisovateľom.
[
191
]
Štefan Tamaskó
(1801 — 1881), bratislavský rodák, od r.
                  1838 bol profesorom v syntaxi na lýceu. Neskôr vyučoval nemčinu a od r. 1862 do
                  penzionovania vyučoval na bratislavskej ev. dievčenskej škole.
[
192
]
Seminár chovancov pre vyššie spolky.
Lat. slovo seminár má
                  tu už prenesený význam, značí prípravu študentov pre vyššie spolky a najmä pre
                  bratislavský slovenský Ústav (vlastne pred ním ešte pre Spoločnosť).
[
193
]
do rétoriky a poetiky, alebo sekundy
(lat.), druhej
                  triedy. Vtedajšie číslovanie išlo totiž zhora nadol, takže príma (prvá) bola
                  najvyššia trieda, a nie najnižšia, ako neskoršie na gymnáziách.
[
194
]
v elementáriách slavizmu
(lat.), základoch slovanského
                  povedomia
[
195
]
mládež tried humanitných
, vlastne toho stupňa (rétorika a
                  poetika). Filozofia (trojročný kurz) a teológia (dvojročný kurz) zahrnovali už
                  vysokoškolské predmety.
[
196
]
i do krúžkov vybraných v meste
, čo pekne potvrdzuje aj
                  Heinrich Pröhle v príspevku Z cisárovej krajiny (v knihe Súčasníci…, 1955,
                  228).
[
197
]
Tri spoločnosti mládeže.
Maďarskí študenti mali už od r.
                  1788 Magyar társaság (Maďarskú spoločnosť), ktorá však často len živorila a
                  prechádzala cez rôzne vývojové fázy. Zaujímavé je, že r. 1832 v jeseni stal sa jej
                  úradným predsedom profesor Matej Ševrlay, ktorý sa koncom októbra r. 1834 stal
                  predsedom slovenskej Spoločnosti. (Predsedom Maďarskej spoločnosti, pravda, zostal
                  Ševrlay len cez škol. rok 1832/33.) Základy nemeckej spoločnosti (mala niekoľko
                  mien) siahajú tiež do posledných rokov 18. storočia, ale ťažko zistiť, či a akú
                  činnosť vtedy vyvinula. R. 1819 začal potom svoju skutočnú činnosť Nemecký spolok
                  (Deutscher Verein) pod záštitou profesora Schröera. Obnovený spolok (od r. 1849)
                  účinkoval ďalej a jeho najskvelšou epochou bola polovica šesťdesiatych rokov 19.
                  storočia. To však už ďaleko presahuje náš rámec. Slovenská Spoločnosť bola
                  najmladšia, no vyvinula za čias Ľudovíta Štúra priam epochálnu činnosť (po zákaze
                  študentských spoločností už pod menom Ústavu), ku ktorej sa vo vysvetlivkách
                  budeme opätovne vracať.
[
198
]
Zo Štiavnice, Kežmarku, Levoče a z Prešova.
V Banskej
                  Štiavnici, ktorá bola z uvedených miest najbližšia k Bratislave, bola tiež
                  významná evanjelická škola, gymnázium, na ktorom sa už od r. 1778 vyučovalo v
                  najvyššej triede (stupni), príme, filozofickým disciplínam. Názov lýcea tejto
                  škole úradne povolili až r. 1841. V Kežmarku bola tiež stará evanjelická škola,
                  ktorá už od r. 1596 zásobovala Spiš kňazmi a učiteľmi. V školskom poriadku z r.
                  1765 prichádzajú už aj v Kežmarku vysokoškolské predmety a r. 1805 sa z gymnázia
                  stáva úplné lýceum na spôsob bratislavského. Levoča, mesto s veľkým kultúrnym
                  významom v minulosti („Slovenský Norimberg“), malo od 16. storočia dobropovestnú
                  latinskú školu, ktorá v časoch Hurbanovej mladosti bola tiež lýceom, čiže mala
                  čiastočný vysokoškolský charakter. Prešovské kolégium (vysoká škola) premenilo sa
                  na evanjelický ústav zo starej mestskej školy r. 1531 a už r. 1667 bolo z nej
                  kolégium, na ktorom sa prednášali teologické a právnické predmety. R. 1811 dostalo
                  právnickú, r. 1852 teologickú akadémiu (fakultu) a napokon r. 1873 učiteľský
                  ústav, takže spolu s gymnáziom boli na ňom štyri ústavy.
[
199
]
lat. Čo sa týka národnosti.
[
200
]
z Dolniakov hrnuli sa beťári
(maď.), darebáci, skoro až
                  ničomníci. Dolniaky sú maďarské dolnozemské kraje bývalého Uhorska.
[
201
]
Štefan Boleman
(1795 — 1882), profesor v Lučenci, potom v
                  Banskej Štiavnici (1820 — 1840), kde vyučoval v syntaxi, bol od jesene r. 1840
                  prvým profesorom teológie na bratislavskom lýceu. Presadzoval na lýceu maďarčinu a
                  v cirkvi úniu medzi evanjelikmi a kalvínmi. Bol nepriateľom slovenských národných
                  snáh.
[
202
]
Ondrej Červenák
(1825 — 1887), Benjamínov mladší brat,
                  buditeľ, bol banským úradníkom a neskôr účtovníkom martinskej účastinnej
                  Sporiteľne. Vypracoval Osem návrhov zákona, ktoré r. 1871 predostrel uhorskému
                  snemu Viliam Pauliny-Tóth, poslanec kulpínskeho volebného okresu.
[
203
]
Gustáv Grossmann
(1813 — 1846), rodom z Pukanca, starší
                  brat už oboznámeného Ľudovíta, bol po štúdiách ev. kaplánom v Martine a potom v r.
                  1842 — 1846 tamže aj farárom.
[
204
]
Ján Maróthy
(1814 — 1864), ev. farár na Českom Brezove
                  (Novohrad), a jeho mladší brat
Daniel Maróthy
(1825 — 1878).
                  ev farár na Ľuborečí, tiež v Novohrade, buditelia, obidvaja literárne činní. Väčší
                  význam z nich má Daniel, známy podľa toho, že jeho dcéra bola spisovateľka Elena
                  Šoltésová.
[
205
]
Karol Frndák
, nar. r. 1815 v békešskom Sv. Ondreji
                  (Szentendre), syn Juraja Frndáka, notára na Dobrej Nive, vo Zvolenskej, prišiel
                  30. augusta 1833 z Banskej Štiavnice na bratislavské lýceum. V slovenskej
                  Spoločnosti bol knihovníkom a účtovníkom a r. 1836 (str. 120) ho Štúr spomína ako
                  vychovávateľa v Trenčíne, správne v Trenčianskej (v Záriečí, u Boršických).
[
206
]
Jozef Frndák
, Karolov mladší brat, v škol. roku 1835/36
                  podpisoval knihu zákonov lýcea ako osemnásťročný. Bol vtedy v logike (prvý ročník
                  v stupni filozofie, čiže približne 7. gymnaziálna trieda). Hneď v tom roku sa stal
                  členom slovenskej Spoločnosti. Obidvaja Frndákovci sa potom stratili zo
                  slovenského obzoru.
[
207
]
Karol Raphanides
(1814 — 1886), buditeľ na novohradskom
                  Veľkom Krtíši, kde bol do smrti ev. farárom na zapadnutej dedine, odmlčal sa po
                  prvom rozbehu v literatúre.
[
208
]
Imrich Blažkovič
(1816 — 1884), rodák zo Sazdíc, buditeľ
                  bez literárnej činnosti, bol od r. 1846 do smrti ev. farárom na Drieňove, v
                  Hontianskej.
[
209
]
Ján Breznyik
(nar. r. 1815 v Peštianskej, v Iklade, umrel
                  r. 1897) bol za celkom krátky čas aj členom slovenskej Spoločnosti, ale potom
                  natrvalo vplával do maďarských vôd. R. 1842 stal sa profesorom maďarskej reči a
                  literatúry v Banskej Štiavnici, kde bol potom od r. 1858 riaditeľom lýcea. Patril
                  medzi znášanlivejších odrodilcov.
[
210
]
Johann Friedrich Herbart
(1776 — 1841), nemecký filozof,
                  profesor na univerzite v Göttingen, odporca nemeckej romantickej filozofie, ktorý
                  nazýval svoj smer realizmom.
[
211
]
Giuseppe Mezzofanti
(1771 — 1849), taliansky kardinál,
                  znalec neobyčajného počtu rečí (ovládal ich údajne 70, okrem množstva nárečí). —
                  Pri Repickom (už oboznámenom) Hurban nezveličuje, mal skutočne neobyčajný rečový
                  talent.
[
212
]
Pavel Baraňay
pochádzal z Novohradu. Podpísal zákony lýcea
                  v škol. roku 1836/37 ako osemnásťročný (bydlisko: Lučenec). Vo Výbore prací…
                  1836/37 (str. 180) zapísal sa medzi členmi Ústavu s uvedením miesta pôvodu:
                  Strehowa (nevedno či Horná, alebo Dolná). Vieme o ňom ešte to, že bol tajomníkom
                  výboru v študentskom Ústave.
[
213
]
Karol Priekopa
bol rodom Revúčan, z Gemera, podpísal
                  zákony lýcea v škol. roku 1835/36 ako devätnásťročný. Bol vtedy prvoročným
                  teológom a požíval štipendium Roth-Telekyanum. Zomrel zrejme ešte r. 1836, keďže
                  mu Spoločnosť venovala svoje mimoriadne zasadnutie 2. októbra 1836, kde okrem
                  iného programu povedal Ľudovít Štúr krátku smútočnú reč.
[
214
]
Ján Volko
(1816 — 1837) z Liptovského Mikuláša, činný člen
                  Spoločnosti, bol teológom v Bratislave a zomrel začiatkom júla 1837 na suchoty.
                  Spoločnosť mu venovala 1. októbra 1837 smútočnú slávnosť a celý materiál z nej
                  vyšiel aj tlačou v Hronke II, 1837, 248 — 55.
[
215
]
Ján Ondruš
, Lipták z Palúdzky, podpísal v škol. roku
                  1838/39 zákony lýcea ako dvadsaťjedenročný, bol vtedy prvoročným teológom. V Halle
                  na univerzite už chorľavel a zomrel u rodičov v marci r. 1845 na suchoty. Mal viac
                  básní v Jitřenke (1840).
[
216
]
Samuel Michalovič
bol členom slovenského Ústavu v r. 1840
                  — 41. Pochádzal z Gemera, z Jelšavskej Teplice, v škol. roku 1838/39 podpísal
                  zákony lýcea ako devätnásťročný, vtedy bol teológom v prvom roku. Už v tom roku sa
                  prihlásil do výkonných hodín Ústavu. Zomrel 10. júla 1840, tiež na suchoty. Mal
                  niekoľko literárnych prác. Od neho je aj známa rečňovanka Malý Slovák, ktorá bola
                  častejšie pretláčaná.
[
217
]
spísaním „Zrcadla Slovenska“ a biblických histórií.
Zrcadlo Slovenska bol závažný národnoobranný spis, vydal ho r. 1844 buditeľ Ján
                  Kadavý v Pešti. Historie církve kresťanské… bol preklad, vyšiel r. 1842 a znova r.
                  1848 v Kyseku (Kőszeg). Bola to obratne zostavená ilustrovaná učebnica.
[
218
]
na vysoké učenie hallské
, rozumej univerzitu. Hurban tu
                  používa starší názov univerzít.
[
219
]
Vo spevokole.
Nešlo o spevokol v dnešnom zmysle, ale o
                  schôdzu slovenských študentov, spestrenú spievaním piesní.
[
220
]
po zadunajských luhoch
, po petržalskom parku. Pre
                  vtedajšieho Bratislavčana to bola iná obec, ležala „za Dunajom“ a vychádzka do
                  zadunajských luhov bola takmer až pozoruhodným výkonom.
[
221
]
dva groše
, jeden groš obsahoval tri grajciare, takže šesť
                  grajciarov bol už malý kapitál pre chudobného študenta.
[
222
]
Teodor Geduly.
Zákony lýcea podpísal v škol. roku 1832/33
                  ako šestnásťročný, bol syn už nebohého Jána Gedulyho, farára z Tomášoviec
                  (Novohrad). Podľa matriky (str. 549) prišiel do Bratislavy 31. augusta 1832 z
                  rožňavského gymnázia. (Zákony podpísal ako „Godofr. Geduly“.)
[
223
]
Krupec.
V škol. roku 1836/37 podpísali zákony lýcea dvaja
                  bratia Krupcovci: šesťnásťročný Viliam Krupec a devätnásťročný Štefan Krupec.
                  Pochádzali z Bodoňa (zrejme novohradského) a ich otec sa menoval Štefan. Ktorý z
                  nich bol tým maďarizátorským nadšencom, ako ho opisuje Hurban, nedá sa
                  zistiť.
[
224
]
Bájka sprostá o bielom koňovi.
Vyskytovala sa aj o
                  desaťročia neskoršie v historických učebniciach, síce ako kronikársky údaj, ale so
                  zrejmým šovinistickým poslaním.
[
225
]
Pro pulchro namque parippo…
lat. Lebo pre pekného koňa ani
                  jeden hlupák by nevrátil vlastné majetky. Je to citát z dlhšej národnoobrannej
                  latinskej básne Palma… Juraja Rohonyiho st. (1773 — 1831), ev. farára v Hložanoch.
                  Vydal ju najprv chorvátsky buditeľ Ljudevit Gaj v Záhrebe r. 1832 a potom ju
                  pretlačil Ľudovít M. Šuhajda vo svojej brožúre Der Magyarismus in Ungarn…
                  (Maďarizmus v Uhorsku), Lipsko 1834. Citát je tu na str. 71, lenže miesto
                  „redderet“ = vrátil stojí tam „cederet“ = predal, čo lepšie zodpovedá zmyslu
                  podvracanej bájky.
[
226
]
Z lúčivého zasadnutia.
Zachovali sa aj prejavy Ľudovíta
                  Štúra z takýchto lúčivých, resp. vítacích zasadnutí (oboje z roku 1842).
[
227
]
V pamäti zostali mi jednej takej piesne prvé slová: „Vítejte, bratři, se
                  vrátivší do sídla uměn blahého.“ Dolu nižšie uvediem podobnú pieseň z pozdejších
                  čias.
[
228
]
v dvorane lyceálnej prímy
, čiže najvyššiej triedy. Bolo to
                  na Konventnej ul. č. 15, v budove, ktorá existuje i dnes. (Teraz je v nej
                  umiestená Lyceálna knižnica, ktorú spravuje Slovenská akadémia vied. Je tam hodne
                  vzácnych starších kníh a časopisov.)
[
229
]
rečníci bývali prísne posudzovaní
, o čom svedčí aj dodnes
                  zachovaný Výbor prací…, rukopisná kniha v Archíve Slovenského národného múzea v
                  Martine.
[
230
]
Hádky o Byrona.
George lord Byron (1788 — 1824), slávny
                  anglický básnik, bol predstaviteľom vášnivého romantického svetobôľu, až
                  zúfalstva. Vrchovský ovládal angličtinu a iné západné jazyky, takže bol zástancom
                  byronizmu, kým Štúr, ovládajúci slovanské jazyky, bol proti takémuto chápaniu
                  romantiky.
[
231
]
Najväčší miláčik jeho.
Bol to Samo Chalupka. Hurban cituje
                  tu zo Štúrovho listu (14. októbra 1836), len miesto „Sam. Chalupkovi po Všeslávii
                  zazvonili…“ napísal „N. N.-ovi“, keďže Chalupka bol vtedy nažive. Štúr sa v tejto
                  veci ináč mýlil, lebo Chalupka sa odmlčal len na čas a neskôr zase básnil.
                  „Lichotící žena“ bola narážka na Chalupkovo manželstvo, ktoré Štúr pokladal za
                  prekážku básnenia.
[
232
]
O jednom obdivovanom velikom Slovanovi.
Zmienka by sa
                  mohla týkať peštianskeho lekára dr. Martina Sucháňa (Szuchányi, nar. r. 1792 v
                  Rochovciach, Gemer), činného aj literárne, člena peštianskeho Spolku milovníkov
                  reči a literatúry slovenskéj, ktorý si chcel matku zatajiť pred manželkou. Príhodu
                  spracoval v beletristickom rúchu Pavel Dobšinský (Martin Sucháň, Slov. Pohľady
                  XXV, 1905, 1 — 15, 80 — 87). Prípad sa dobre skončil, vďaka Sucháňovej manželke a
                  jej taktickému zakročeniu, takže možno — ak sa rozprávalo skutočne o tej veci —
                  Štúr nepriaznivo posudzoval syna podľa nejakej trošku inak zahrotenej, prípadne v
                  niečom skreslenej zprávy.
[
233
]
škola racionalizmom páchnúca
(lat.), podľa ratio = rozum.
                  Bol to teologický smer, ktorý chcel všetko odvodzovať z rozumového poznania, takže
                  zavrhoval nielen nadprirodzené veci, ale aj všetko, čo sa protivilo rozumovému
                  poznaniu vtedajších čias. Hurban ako ortodoxný teológ (gréc., pravoverný),
                  pochopiteľne, stál v príkrom odpore k „rozumkárstvu“.
[
234
]
Adam Mickiewicz
(1798 — 1855), veľký poľský romantický
                  básnik, u Štúrovcov neobyčajne obľúbený. Jeho básne si často prednášavali.
[
235
]
Zvláštnosti filologického stroja nárečí slovanských.
Štúr
                  na spôsob Jána Kollára pokladal „slovančinu“, totiž celok slovanských jazykov, za
                  jedinú slovanskú reč, a to, čo my dnes rozumieme pod pojmom slovanských jazykov —
                  uňho boli nárečia. Preto používa aj Hurban túto terminológiu, ináč
                  charakteristickú pre opisované časy.
[
236
]
Kde jeden kmeň druhý… vysmieva a potupuje.
Kmeň tu treba
                  chápať v krajovom zmysle.
[
237
]
Kekavcov Záhrebčania
atď. Záhrebčania ako obyvatelia mesta
                  vysmievali sa Kajkavcom, chorvátskym vidiečanom, majúcim svoje rázovité nárečie.
                  Chorváti ako celok podceňovali zase Kranjcov (obyvateľov Kranjska), čiže
                  Slovincov, keďže hovorili inakšie ako oni. Ten istý dôvod bol i pri ostatných
                  obyvateľoch jednotlivých krajov, o ktorých píše Hurban.
[
238
]
Či v Čamare a surke, či v halene a rubaške.
Autor tu
                  označuje príslušníkov Slovanstva podľa obleku, charakteristického pre každý z
                  patričných národov: čamara (vyšnurovaný kabát, obyčajne čierny, s radom drobných
                  gombičiek) patrí Čechom, surka Chorvátom, halena Slovákom a rubaška Rusom.
[
239
]
na uhorský snem do Bratislavy
, kde snem zasadal až do r.
                  1848
[
240
]
s vyslancami chorvátskymi
, členmi uhorského stavovského
                  snemu. Snem sa skladal z nižšej komory, kde zasadali vyslanci zemianstva (z každej
                  stolice po dvaja) a slobodných kráľovských miest, a vyššej, kde zasadali
                  predstavitelia vysokého duchovenstva (takmer len katolíckeho) a vysokej šľachty.
                  Chorváti mali okrem toho v Záhrebe svoj vlastný snem, ktorý sa radil a rozhodoval
                  (nakoľko to bolo možné pri absolutistických panovníkoch) o vnútorných otázkach
                  chorvátskych krajov.
[
241
]
Herman Bužan
bol chorvátsky politik
[
242
]
Dragutin Klobučarić
(1794 — 1886), od r. 1843 chorvátsky
                  vyslanec na bratislavskom sneme, hudobný virtuóz. Býval častým prostredníkom medzi
                  panovníkovým dvorom a „Ilýrmi“ (pokrokovými Chorvátmi).
[
243
]
Gr. Janko Drašković
(1770 — 1856), chorvátsky buditeľ a
                  politik, markantná postava chorvátskeho obrodenia
[
244
]
Metel Ožegović
(1814 — 1890), v r. 1843 — 1848 chorvátsky
                  vyslanec na sneme v Bratislave, politik, autor politických publikácií.
[
245
]
Bar. Franjo Kulmer
, chorvátsky politik, po revolúcii začas
                  minister
[
246
]
Hromadne navštevovala bratislavské lýceum.
Nielen preto,
                  že uhorskí Srbi nemali podobnú školu, ale najmä i preto, že im na evanjelickej
                  škole nehrozilo nebezpečenstvo konverzie (zmeny viery), aké bolo vždy možné na
                  niektorej katolíckej škole.
[
247
]
Stevan Stratimirović
(1757 — 1836), metropolita (nie
                  patriarcha, ako píše Hurban) v Karlovciach, cirkevná hlava Srbov v Uhorsku a
                  Chorvátsku. Kulpínskym sa volal ako šľachtic od sídla rodiny Kulpina,
                  slovensko-srbskej obce v Báčke.
[
248
]
Josif Ilija Rajačić
(1785 — 1861), metropolita, od r. 1848
                  patriarcha v Karlovciach, reprezentant Srbov v habsburskej monarchii.
[
249
]
Nauka reči slovenskej
vyšla r. 1843
[
250
]
chorvátski velikáši
, veľmoži. (Prevzaté z chorvátskeho
                  jazyka. Podobných kroatizmov nalepilo sa na Hurbana aj viacej, ako zakaždým
                  upozorníme na ne.)
[
251
]
hrdí na svoju konštitúciu
(lat.), ústavu. Presnejšie: na
                  svoju autonómiu, keďže mali vlastný snem v Záhrebe a mali i vlastné samosprávne
                  orgány.
[
252
]
Brávala účasť i vo spevokoloch.
Neboli to spevokoly v
                  technickom zmysle, ale príležitostné študentské posedenia (komersy), s cieľom
                  zabaviť sa. Pravda, nemali pijanskú náplň ako staré komersy, ale
                  buditeľsko-národnú.
[
253
]
v sekunde I. i II. behu
, čiže v rétorike a poetike,
                  najvyšších gymnaziálnych triedach na lýceu. (Pokladali sa vlastne za jednu triedu,
                  alebo za stupeň, kde štúdium trvalo dva roky.)
[
254
]
maď. Škoda, že nie je Maďar!
[
255
]
maď. Nech žije (živio).
[
256
]
Pod vplyvom Kossuthovým.
Ľudovít Kossuth (1802 — 1894),
                  advokát a žurnalista, vodca maďarského národnooslobodzovacieho hnutia r. 1848 —
                  49, predstaviteľ buržoáznodemokratických živlov vo vtedajšej maďarskej revolúcii.
                  Po zdolaní revolúcie žil do konca života v cudzine. Kossuth bol jurátom iba do r.
                  1824, takže Hurban nepresne píše o jeho vplyve „ako juráta“ v štyridsiatych
                  rokoch, keďže už r. 1832 bol za neprítomného bar. Mikuláša Vécseya členom
                  bratislavského snemu (zasadal medzi vyslancami neprítomných = ablegati
                  absentitum).
[
257
]
v tomto období času r. 1836
, presne r. 1835, ako správne
                  píše o tom Hurban v svojom príspevku Zaváté ale nezapomenuté listí (Sokol I,
                  1862). R. 1836 bol autor už činným členom slovenskej Spoločnosti.
[
258
]
lat. Úvod do logiky (názov učebnice).
[
259
]
Profesor Greguš často kritizoval spôsob traktovania filozofie a sľuboval nám už
                  v sekunde, že akonáhle vstúpime do filozofie, tam hlbšie vpravení, budeme do
                  opravdovej filozofie, ktorú on, nechajúc sekundu, výlučne prevezme. My sme boli na
                  to pyšní, že s nami prejde i profesor náš do logiky, a učili sme sa pod ním čo
                  najpilnejšie. Ale i pýcha naša bola ostrá!
[
260
]
akýsi starý Adam
, hriešnik (novozákonný obraz)
[
261
]
tak som sa ja až do filozofie perpendikuloval
(lat.),
                  kýval sa. Filozofiou sa rozumie filozofický kurz na lýceu, už vysvetlený.
[
262
]
on korepetoval
(lat.), doslovne: látku preopakúval, čiže:
                  súkromne vyučoval
[
263
]
Istý Aristarchis
, volal sa Ján, bol z Carihradu a potom
                  odišiel na vyslanectvo do Paríža. Štúr ho mal veľmi rád. Viac dát o ňom
                  nieto.
[
264
]
ale pera si ukrojiť nevedel
, keďže sa vtedy písalo ešte
                  brkovými perami, ktoré bolo treba odborne ukrojiť z husacieho brka. (Oceľové perá
                  sa síce už vyrábali od tridsiatych rokov 19. storočia, ale v Uhorsku ešte neboli v
                  úžitku.)
[
265
]
takýmto jeho ceremonialistom
(lat.), akoby dvoranom, ktorý
                  Štúra vystrájal
[
266
]
Bludárskych historikov … lžami.
Takým bol najmä Anonymus
                  (Bezmenný pisár kráľa Belu), ktorý miesto kroniky napísal priam historický román,
                  veľmi lichotiaci predstavám maďarských šovinistov.
[
267
]
Nástroje metternichovské.
Knieža Kliment Václav Lotar
                  Metternich (1773 — 1859), rakúsky diplomat a politik, prvý štátny minister, bol
                  tvorcom reakčného policajného systému v Rakúsku. Dlhých tridsaťosem rokov trval
                  jeho režim, upierajúci i len najmenšiu voľnosť národom habsburskej
                  monarchie.
[
268
]
U kníhkupca Schwaigera a lekárnika Fiedlera
, u obidvoch
                  vyučoval slovenčinu. Schwaiger bol Ondrej, Fiedlerovo meno sa nevie.
[
269
]
francúzske, nemecké, poľské brožúry
, boli náhradou za
                  vtedajší pomerne malý počet politických novín a písalo sa v nich slobodne o
                  najrozličnejších otázkach. Metternichov režim síce striehol na liberálny brožúrový
                  tovar, ale ho pašovali vo veľkom cez rakúske hranice.
[
270
]
poľským povstaním z r. 1830/1.
Revolúcia vypukla 29.
                  novembra 1830 a trvala do začiatku októbra 1831, do pádu posledných Poliakmi ešte
                  ovládaných pevností. V Poľsku boli vtedy dve strany, aristokratická, ktorá
                  nástojila na dovtedajšej únii s Ruskom, a demokratická, ktorá sa snažila o úplnú
                  nezávislosť Poľska s republikánskou ústavou. Trenice medzi stranami, nezáujem
                  cudziny, na ktorú sa revolucionári príliš spoliehali, prieťahy poľských veliteľov
                  miesto rozhodných skutkov, no a predovšetkým nedostatočné podchytenie ľudových más
                  (feudalizmus ešte stále trval) zavinili zrútenie povstania, začatého s toľkými
                  nádejami.
[
271
]
Samo Chalupka sám poberal sa Poliakom na pomoc.
Autor tu
                  zjednodušuje veci: Chalupka sa dostal do ústupových bojov, kde bol ranený, takže
                  si z povstania odniesol pamiatku na celý život.
[
272
]
Veselým vtipom bol od neho uvítaný.
Ján Chalupka iste
                  nevysmieval mladšieho brata za jeho romantický čin, keďže vyplynul z úprimného
                  oduševnenia, ale zavtipkoval si od radosti nad Samovým šťastným návratom, a najmä
                  i preto, lebo vtipy robiť bolo živelnou potrebou pre „slovenského Voltaira“, ako
                  ho bol raz pomenoval práve mladý Hurban.
[
273
]
hlbšie štúdiá Štúrove všetkých motívov poľských
, rozumej
                  politických, pohnútok poľského politického konania.
[
274
]
poľ. Za našu i vašu slobodu.
[
275
]
poľ. Zjavná desať mesiacov, tajná dosiaľ trvá.
[
276
]
svár Marka Kraljeviča s Andrijom.
Naráža sa na srbskú
                  epickú pieseň o zmierení bratov Marka a Ondreja, keď im obidvom rovnako hrozilo
                  turecké nebezpečenstvo. Marko Kraljević, vlastne kráľ jednej čiastky Srbska v r.
                  1371 — 1394, nástupca svojho otca kráľa Vukašina, je z dejepisných pamiatok málo
                  známy, zato tým známejší srbskej ľudovej poézii, ktorá si z neho vytvorila
                  hlavného hrdinu. Jeho brat Ondrej je tiež historická osoba, spomína sa ako žijúci
                  ešte r. 1403.
[
277
]
Chomiakovove … básne, Alexej Stepanovič Chomiakov
(1804 —
                  1860), ruský spisovateľ, mystický idealista, jeden zo zakladateľov a
                  najvýznamnejších prívržencov slavianofilstva (z pôvodného skúmania dejinnej úlohy
                  Ruska a Slovanstva zvrhlo sa na ruský šovinizmus a obhajobu cárskeho
                  režimu).
[
278
]
S pravým tacitovským heslom.
Publius Cornelius Tacitus
                  (ok. r. 54 — ok. r. 120), najslávnejší rímsky historik, vynikal rovnako
                  ostroumnosťou ako i snahou pravdu nielen zistiť, ale aj povedať.
[
279
]
lat. Bez hnevu a predpojatosti.
[
280
]
srdce Konštantínovo
, rozumej veľkého kniežaťa Konštantína
                  Pavloviča (1779 — 1831), najvyššieho veliteľa vojska v Poľsku (spojenom po r. 1815
                  najprv len osobou panovníka s Ruskom), od r. 1827 skutočného poľského miestokráľa.
                  Konštantín bol zo začiatku naklonený Poliakom, ale potom si ich odcudzil svojou
                  despotickou povahou a výstrednosťami, takže r. 1830 došlo k otvorenej poľskej
                  revolúcii.
[
281
]
starého Chłopického.
Bol to Grzegorz Józef Chłopicki (1772
                  — 1854), poľský generál, v revolúcii r. 1830 — 31 hlavný veliteľ a potom diktátor
                  poľský.
[
282
]
Tadeusz Kościuszko
(1746 — 1817), poľský vojvodca, vodca
                  národnooslobodzovacieho povstania r. 1794 v Poľsku.
[
283
]
Dombrowski
, vlastne Jan Henryk Dabrowski (1755 — 1818),
                  poľský generál, bojoval s poľskými légiami na strane Napoleona. I. Vyznamenal sa
                  vo viacerých bitkách.
[
284
]
ku týmto sympóziám
(gréc.) hostinám. Pôvodne to bola
                  spoločenská zábava mužských pri víne, neskôr sa meno prenieslo na literárnu formu,
                  v ktorej bola podobná hostina rámcom rozhovorov. Sympóziá boli vlastne veselé, ale
                  aj vážne rozhovory po hostinách vo vlastnom zmysle.
[
285
]
Sokrates
(asi 470 — 399 pr. n. l.), starogrécky
                  idealistický filozof, význačný predstaviteľ starovekej filozofie.
[
286
]
„Kozí vrch“
(nem. Gemsenberg), Kamzík
[
287
]
„Kozí vrch“, „zadunajské luhy“, „Batzenhäusle“.
Prvé je
                  starší tvar (dosl. preklad nem. názvu Gemsenberg) terajšieho Kamzíka. Druhé je
                  staršie meno petržalského parku, napokon tretie je nem. meno Púčkových domov v
                  dnešnom Horskom parku v Bratislave.
[
288
]
Plody učenců…
Presný názov bol Plody zboru učenců řeči
                  českoslovanské Prešporského. Bol to sborník prác šestnástich autorov na
                  poldruhasto stranách.
[
289
]
Štefan Ďuga
(Djuga, 1774 — 1836), ev. farár-senior v
                  Skalici, bol študentskej Spoločnosti nápomocným pri zriaďovaní knižnice, preto
                  vydala Spoločnosť na jeho pamiatku autorom spomínaný trúchlospev (anonymná
                  príležitostná drobná tlač; jej autorom bol Ľudovít Štúr).
[
290
]
City vděčnosti.
V poslednom čase sa našiel čiastočne ich
                  rukopis a je prichystaný na vydanie v SVKL.
[
291
]
Gašpar Fejérpataky Belopotocký
(1794 — 1874), knihár v
                  Lipt. Mikuláši, buditeľ a nakladateľ, aj literárne činný. On dal kauciu na Štúrove
                  noviny.
[
292
]
v historických koturnoch zašlej doby
(gréc.); koturn je
                  obuv s vysokými opätkami, akú používali starogrécki herci pri hraní tragédií, aby
                  sa tým zvýšili ich postavy. Hurban zmienkou o koturnoch cieli na Palkoviča a jemu
                  podobných staromilcov, ktorí nechápali, že nová doba potrebuje nové vyjadrovacie
                  spôsoby, čiže moderný literárny jazyk, ktorým by bolo možné vnášať nový kultúrny
                  obsah do širokých vrstiev ľudových.
[
293
]
Cestovanie, predtým nevídané u mládeže.
Cez prázdniny r.
                  1838 cestoval Pavel Ollík, študent právnickej akadémie v Bratislave, po Chorvátsku
                  a Slavónii. Sám Hurban cestoval r. 1839 po Čechách a na Morave. Opis jeho
                  skúseností vyšiel i knižne (Cesta Slováka ku bratrům Slavenským… 1841). Cez
                  prázdniny r. 1840 cez Brno a Prahu cestoval do Západných Čiech August Hor.
                  Škultéty, tretí člen bratislavskej slovenskej mládeže. Z týchto troch iba Hurbanov
                  cestopis vyšiel tlačou; Ollík a Škultéty nezachytili písomne svoje skúsenosti, čo
                  je veľká škoda.
[
294
]
Karol Martinek
, študoval v Bratislave, potom bol teológom
                  vo Viedni, ev. farárom v Čankove a neskôr vojenským kňazom v Ľvove. Bol rodák z
                  Trenčína a pracoval aj literárne.
[
295
]
Bol to Pavel Sedláček, rodený Hlbočan, môj predchodca v úrade farárskom v
                  rodisku svojom; zomrel r. 1843 dňa 29. marca v 37. roku života. Bol muž dobrej
                  vôle a darov zvláštnych, ale chovanec škôl vtedajších, povrchný racionalista, bez
                  idey národného sebavedomia. Ľudovít sa patrne v ňom sklamal, sám tiež ohľadom
                  názoru cirkevného seba korigoval po návrate svojom z Halle.
[
296
]
Je to Pavel Čendekovič (
Pavel Čendekovič
(1804 — 1855),
                  skutočný starý študent (v škol. roku 1835/36 ako tridsaťjedenročný opakoval
                  teológiu na lýceu), bol až od r. 1841 ev. farárom v Malých Stankovciach. Nesplnil
                  v živote Štúrove očakávania.), pochádzajúci z Kunova, starý, veselý študent, post
                  varios casus konečne farár v Malých Stankovciach.
[
297
]
post varios casus
— lat. Po rôznych príhodách.
[
298
]
Je to nebožtík Ján Šulc (
Ján Šulc
(nar. r. 1807 na
                  Vrbovciach) zomrel na Myjave r. 1853, takže Hurbanov nepresný údaj môžeme nahradiť
                  správnym rokom.), ktorý prešiel pozdejšie za farára na Myjavu, kde zomrel okolo r.
                  1851. Rečník kancľový prevýborný i národne prebudený, ale tiež racionalizmu
                  oddaný; v revolúcii 1848 zmenil zmýšľanie svoje. Bol otec Ľudovíta Šulca
                     (
Ľudovít Šulc
(1838 — 1881) bol ev. farárom na Brezovej.
                  Mal príspevky cirkevného obsahu vo viacerých časopisoch.), ktorého čítali sme
                  medzi svojich, kňaza výtečného, rečníka na konventoch samostatného, obrancu
                  cirkevnosti proti svetákom, škôl proti moderným Herostratom,
[
298
]
národa proti odpadlíkom a krivditeľom, ktorého ku všeobecnému žiaľu
                  pochovali sme v 43. roku života ako farára brezovského dňa 24. januára t. r. Večná
                  mu pamäť!
[
298298
]
proti moderným Herostratom
, hubiacim školstvo. Názov
                        je podľa mena istého Efezana (Hérostratés), ktorý r. 365 pr. n. l. zapálil
                        nádherný Dianin chrám v Efeze (Malá Ázia), aby sa tak preslávil.
[
300
]
Duch Kristův
, toto dielo nepozná ani Riznerova ani
                  Mišianikova bibliografia, takže je pravdepodobné, že sa nezachovalo.
[
301
]
Tomáš Hroš (
Tomáš Hroš
(1808 — 1874) mal dosť veľkú
                  literárnu činnosť. Ako prispievateľ autonomistického Evanjelika a Bobulových
                  Slovenských novín u Hurbana si ešte viac zaslúžil charakteristiku „skvacnul z výše
                  ideálov“.), vtedajší kaplán evanjelický brezovský a potomný farár. Najsrdečnější
                  milovník národa, prebúdzateľ vedomia národného, ktorý dlhé roky pracoval spolu s
                  nami na národa roli dedičnej. Dom kňazský na Brezovej, inak vysokoučeného muža
                  Pavla Marečka (
Pavel Mareček
(1771 — 1844) podľa Riznerovej
                  Bibliografie vôbec nezasiahol do literatúry), bol sťa zakliaty zámok, podľa T.
                  Hroša, ktorý, jeho tiež zdaním, ním mal byť odkliaty. Regiment domu bol predivný.
                  Pätoro dcér, držaných ako v kláštore, matka obmedzených náhľadov a k tomu
                  nášľapnica muža svojho, velikého filozofa, ktorému národ bol masa lenivá, hlúpa,
                  surová, cirkev a jej učenie zle pochopená filozofia, kňazi boli mu abecedári a
                  normalisti (
abecedári a normalisti
mali toľko vzdelania, ako
                  školské deti z národnej školy („normálky“, priemernej dedinskej školy).), on si
                  bol sám sebe dosť. Fichteho (
Johann Gottlieb Fichte
(1762 —
                  1814), nemecký filozof, subjektívny idealista) osobný učeník za dva roky drepenel
                  na frázach filozofických majstra svojho. Dom jeho skutočne až Hroš otvoril
                  spoločnosti ľudskej. Na dobu, v ktorej Štúr navštívil dom tento, dlho
                  rozpamätovala sa marečkovská rodina. A aj, keby Hroš bol zachoval ideál junáka, v
                  povestiach našich úkol hrajúceho pri odklínaní zámkov zakliatych, možné by bolo
                  bývalo odkliatie to. No Štúrov ideálny Tomáš skvacnul z výše ideálov, a milujúc
                  najmladšiu dcéru, vzal si najstaršiu a s ňou i kliatbu domu. Odklínač domov
                  zakliatych je jedine živé kresťanstvo národom zvestované. Egoizmus a pýcha
                  filozofov sú hrobom a kliatbou domov, obcí, kmeňov a národov.
[
302
]
Ján Šulek
(1774 — 1857) vydal niekoľko knižných prác. Prvá
                  z nich je Latinská Grammatyka (1801), znova vydaná r. 1833. Jeho rukopis o
                  vodoliečbe, ktorý Štúr ďalej uvádza, vyšiel tlačou v Trnave r. 1838
                  (Wodolékař).
[
303
]
před Superattendentem
, inak superintendentom. Titul
                  evanjelických biskupov v Uhorsku. „Biskupmi“ sa nesmeli volať pre odpor zo strany
                  katolíckej cirkvi, ktorá ten titul pripúšťala len pre svojich hodnostárov a
                  pripúšťala ho ešte akosi u pravoslávnych.
[
304
]
Analogickou dobropísemnost
, totiž pravopis. V starom
                  česko-bratskom pravopise sa písalo po
c, s, z
všade
y
, spojka
i
sa tiež písala ako
y
, kým podľa návrhu Josefa Dobrovského po
c
sa malo písať vždy
i
, po
s
a
z
však
y
len
                  tam, kde to žiada analógia. V štyridsiatych rokoch 19. storočia sa potom aj v
                  inšom ustálil novší český pravopis.
[
305
]
Karol Adamiš (
Karol Adamiš
(1813 — 1849), v literatúre
                  známy tým, že preložil do slabej bibličtiny Zayovu unistickú brožúru a Navržení
                  podvýboru unie (obe vydal sám Zay); nebol slovenského národného zmýšľania. Štúr ho
                  precenil, takže platí o ňom Hurbanova charakteristika.), dostanúc sa do úradu a
                  príduc za farára do Zeleníc, bažiac po väčších farách z kroka na krok vrhal sa do
                  náručia aristokracie, hovejúcej už vtedy maďarizmu, a tak zabúdal vždy väčšmi a
                  väčšmi už nie len na národ, ale i na cirkev. Napokon stal sa celým nástrojom grófa
                  Karola Zayho (
Gr. Karol Zay
(1797 — 1871), pán Uhrovca,
                  Štúrovho rodiska, a množstva iných majetkov, od r. 1840 generálny dozorca
                  evanjelickej cirkvi v Uhorsku, bol spochabený maďarizátor. Z tejto stránky ho
                  poznáme na nasledujúcich stranách Štúrovho životopisu.) a tlmočil jeho unistické
                  snahy národu slovenskému. I v tomto sklamal sa výborný Ľudovít.
[
306
]
Škodáček, Martin
, správne Pavel (1806 — 1861), od r. 1831
                  ev. farár na Turej Lúke
[
307
]
Daniel Sloboda, jeden z najstarších veteránov, ktorí zakladali a životom vyšším
                  nadchnuli spoločnosť mládeže slovenskej v Bratislave; vtedy bol kaplánom na
                  Myjave, potom prešiel do Rusavy na Morave, kde býval r. 1848 a 1849 útulkom
                  stíhaných slovenských a moravských dobrovoľníkov, zúčastnivších sa na povstaní
                  slovenskom. Mal za manželku Julianu Jurkovičovú, sestru mojej manželky. Žije až
                  dosiaľ tamže a vždy čerstve pôsobí a pracuje na národa roli dedičnej.
[
308
]
na příležitosti od Hroše najaté
, rozumej na povoze.
                  (Obvykle sa príležitosťou rozumel taký povoz, ktorým sa človek niekam
                  „príležitostne“ zviezol, alebo po cestujúcich ktorého — pravidelne po voziaroch,
                  inak „furmanoch“ — podobne príležitostne, využijúc ich cestu niekam, poslal nejaký
                  list alebo aj menší balík.)
[
309
]
K velebnému starci Hollému, Jánovi
(1785 — 1849), veľkému
                  básnikovi Bernolákovej školy. „Slaviada“, ktorú spomína Štúr v liste, je epická
                  báseň Sláv. Vyšla síce už r. 1833 v Trnave samostatne, ale potom v Zore III, 1839
                  vyšlo pod názvom Sláv opätovne šesť spevov. Zrejme je reč o tomto druhom texte. V
                  zobraných básňach Hollého (1841 — 42) vyšiel Sláv, „víťazská báseň ve dvanásti
                  spevoch“.
[
310
]
Bývali to púte stále do Maduníc, kde Ján Hollý, slovutný, nadšený básnik
                  slovenský, úrad farára rímskokatolíckeho zastával. Ani predtým, ani potom, ako
                  opustil Hollý Madunice, nemenuje sa viacej dedina táto vo spisoch slovenských. I
                  povestný háj, Mlíč rečený, i dub starý zmizli na veky!
[
311
]
Pavel Kolárik.
Vieme o ňom len to, čo ďalej píše
                  Hurban.
[
312
]
při tabuli krajské
, vyššom (odvolacom) súde, ktorý mal
                  vtedy sídlo v Trnave
[
313
]
Okrem jediného Záborského.
Hurban tu mylne doplnil
                  „Jonáša“, keďže v skutočnosti šlo o nám už známeho Ďurka Záborského. (Jonáš
                  Záborský vôbec neštudoval v Bratislave).
[
314
]
Dnes sem od něho list dostal.
Pavel Čendekovič v lete r.
                  1836 odišiel na Aču (Peštianska stolica) za vychovávateľa k bar. Alexandrovi
                  Prónayovi (1760 — 1839), generálnemu dozorcovi ev. cirkvi, bezprostrednému
                  predchodcovi Karola Zaya v tomto úrade. Čendekovič pobudol u Prónaya takmer do
                  roka.
[
315
]
zkoušky candidatické
, po zložení takej skúšky bol ev.
                  teológ spôsobilý za kaplána, prípadne — ak mal faru vo výhľade — za farára.
[
316
]
V řeči německé.
Boli to prednášky pre Neslovanov.
[
317
]
Groszmann
, Gustáv, už oboznámený. Bol vtedy vychovávateľom
                  u gr. Nyáryho v Bohuniciach, v Hontianskej.
[
318
]
ochranitelství nepřijal
, čestné predsedníctvo. Štúrom a
                  Zochom plánovaný spolok sa neuskutočnil.
[
319
]
Vidz na konci listu poznámky.
[
320
]
Do „Zory“ sem Ti práce odeslal.
Nevieme, o aký príspevok
                  išlo, keďže v Zore nič nevyšlo od Ctiboha Zocha.
[
321
]
Jednu píseň v Nitranské stolici.
Podľa málo povšimnutého
                  údaju Jozefa Podhradského (Testament, Slov. pohľady XXI, 1901, 238.) ide o pieseň
                  z Vrboviec: „Improvisoval ju Kavický o jarmoku v krčme na ,Ošmeku’ pri oldomáši,
                  okolo roku 1834 — 35.“ Išlo teda o piesňovú novinku, ktorú Štúr poslal
                  Zochovi.
[
322
]
Drechsler
, asi Ondrej Draxler, r. 1841 mestský notár v
                  Banskej Bystrici
[
323
]
horvatského Všeslava
, možno to bol Fran Kuralec (1811 —
                  1874), chorvátsky spisovateľ, zberateľ ľudových piesní a lingvista. Študoval
                  krátko predtým v Bratislave, v škol. roku 1834/35, a vedel slovanské reči, takže
                  by označenie „Všeslav“ bolo naňho veľmi vhodné.
[
324
]
Kochaný Ctibohu!
Je to poľské slovo (milovaný, milý),
                  dôkaz toho, akej obľube sa tešila v Štúrovom kruhu poľská poézia.
[
325
]
„Starožitnosti“
, známe dielo Pavla J. Šafárika, ktoré
                  vychádzalo po zošitoch. Slovanské starožitnosti vyšli ako celok r. 1837 v
                  Prahe.
[
326
]
Bělopotockého
, Fejérpataky, už oboznámený, si takto dal
                  zmeniť priezvisko až r. 1850. Zrejme však slovenský tvar používal i prv, keďže aj
                  Štúr ho takto označuje.
[
327
]
Prjekopa zemřel.
Bol to Revúčan Karol (Drahotín) Priekopa
                  (aj Prékopa), člen slovenskej Spoločnosti. Už sme o ňom hovorili.
[
328
]
Bydlím v Kražalkovičově domě.
Grassalkovichov, inak
                  Pallaviciniho dom, bol na Panenskej ulici v Bratislave.
[
329
]
životopis Bělopotockého
, možno bol tiež určený pre nám už
                  známe City vděčnosti
[
330
]
Nic neslyšíte o Frndákovi?
Treba rozumieť Karola Frndáka,
                  knihovníka a účtovníka Spoločnosti, ktorý bol vtedy bez zamestnania a býval u
                  priateľov v Skalici.
[
331
]
aby sme štýble pucovali Maďarom?
(z nem.), čižmy čistili.
                  Rozumel tým len maďarských nacionalistov, naladených protislovensky, a nie
                  všetkých Maďarov bez rozdielu.
[
332
]
lat. Namojveru.
[
333
]
na hrad Matúšov
, rozumej Trenčín, niekdajšie sídlo mocného
                  „pána Váhu a Tatier“ Matúša Čáka Trenčianskeho (1252 — 1321), ktorý si na svojom
                  rozsiahlom území počínal ako nezávislý panovník. Štúrovci mali k nemu veľké
                  sympatie, keďže ho pokladali za predstaviteľa slovenských národných snáh, čo,
                  pravda, bolo nehistorické.
[
334
]
Ľudovít Šulek
(1822 — 1849), člen bratislavskej
                  Spoločnosti. Neskôr Hurbanov kaplán v Hlbokom. Zatkli ho pri prednášaní
                  slovenských politických žiadostí v Nitre a zavliekli do Komárna, kde aj umrel v
                  hradných kazematách.
[
335
]
Viliam Šulek
(1825 — 1848), účastník septembrového
                  slovenského povstania, popravený ako „vlastizradca“ pri Leopoldove
[
336
]
Martin Lackovič
(umrel r. 1855), uňho dožíval posledné
                  svoje dni básnik Ján Hollý na Dobrej Vode. Tam aj umrel 14. apríla 1849, v deň
                  vyhlásenia nezávislosti v Debrecíne, čo aj Hurban podčiarkuje.
[
337
]
Do neologov československých.
Básnik Ján Kollár a Michal
                  Godra chceli totiž istú pravopisnú reformu a s ňou zároveň aj prispôsobenie
                  spisovnej češtiny Slovákom. Zjednodušenie českého pravopisu neskoršie skutočne
                  prerazilo, ale čeština sa nemohla prispôsobiť slovenským požiadavkám, takže
                  nakoniec vec dospela k literárnej slovenčine.
[
338
]
kekavských
, kajkavských (z okolia chorvátskeho Zagorja,
                  kraja medzi Záhrebom a slovinským rečovým územím).
[
339
]
v časopisoch českých
, ako boli Květy a Česká včela. V
                  obidvoch boli pred r. 1846 časté slovenské príspevky a zprávy o udalostiach na
                  Slovensku. (Všetky príspevky boli, pravda, podávané po česky, len ľudové piesne
                  bývali po slovensky, ale v bežnom pravopise.)
[
340
]
Vyše tridsať rokov
, totiž odkedy zaujal Palkovič katedru
                  slovenskej reči a literatúry na bratislavskom lýceu.
[
341
]
Vinitár
, ostrogótsky kráľ (východogótsky), okolo r. 375 páchal ukrutnosti na slovanských Antoch
[
342
]
Vzteklá, biřická byl Winitár duše.
Je to citát zo Štúrovej básne Pohled z Bílé Hory na Nitranskou, dve predposledné slohy (Básne, 1954, 44).
[
343
]
Bajan, náčelník Avarov
(umrel r. 603), pod jeho vedením tento divý národ v polovici šiesteho storočia nivočil slovanské kraje a hubil ich pokojné obyvateľstvo
[
344
]
Attila
, kráľ Hunov v r. 433 — 453, veľký dobyvateľ, skaza vtedajšej Európy („bič boží“)
[
345
]
„Hronka“ I., zväzok 3., str. 6.
[
346
]
Vasilij Andrejevič Žukovskij
(1783 — 1852), romantik,
                  ruský básnik a prekladateľ
[
347
]
Nikolaj Michajlovič Karamzin
(1766 — 1826), ruský
                  spisovateľ a historik šľachticko-statkárskeho smeru
[
348
]
Kráľovodvorský rukopis
, falzifikát Václava Hanku a Josefa
                  Lindu, „objavený“ r. 1817 a dlho pokladaný za pravú staročeskú pamiatku.
[
349
]
Slovenčiny (južnej).
Štúr pod ňou rozumel slovinčinu,
                  ktorá má práve tak príd. m. „slovenskí“ ako i slovenčina „slovenský“. Na
                  rozlíšenie od našej slovenčiny ju teda nazýval „južnou“.
[
350
]
„Hronka“, I., zv. 2., str. 39. Pamätné je osvedčenie Kuzmányho
[
350
]
pred staťou touto. Tam osvedčuje Kuzmány, že mu nestáva nádeje, aby sa
                  s Kollárom viacej kedy strany jeho slovenčenia zrovnať mohol; kdežto za pár rokov
                  Kuzmány stal na miesto Kollárovo, Kollár zasa zaujal miesto Kuzmányho, ktorý v tom
                  čase tiež bol za jednotu národnú, jednotu litery. Boje sú známe.
[
350350
]
Osvedčenie Kuzmányho
bolo na str. 38 — 39 Hronky I,
                        zv. II. roku 1836 a začínalo sa: Následující pojednání zasláno nám
                        jest…
[
352
]
podľa vzorov Králických
, čiže prekladateľov Biblie,
                  vytlačenej v r. 1579 — 1593 v šiestich dieloch v moravskom mestečku Kraliciach.
                  Tento preklad sa stal pre českú literatúru jazykovým vzorom pre svoju presnosť,
                  svedomitosť a jednoduchý, najširším vrstvám zrozumiteľný štýl.
[
353
]
Daniel Adam z Veleslavína
(1545 — 1599), spisovateľ,
                  kníhtlačiar a nakladateľ, veľmi sa zaslúžil o vtedajšiu českú literárnu produkciu.
                  Jeho vydania vynikali obsahom i vzornou typografickou úpravou.
[
354
]
lat. Najvyšší zákon.
[
355
]
„Pojďte s sebou“
, Hurban tu kritizuje český vyjadrovací
                  spôsob. Keďže je prijatý a Čechom zrozumiteľný, zbytočné je brojiť proti
                  nemu.
[
356
]
K dejom Bodricov, Ľuticov atď.
Všetko to sú mená drobných
                  vetiev baltických Slovanov, ktorí sídlili v hodnej časti neskoršieho Nemecka.
                  Keďže boli nesvorní — nikdy neboli spojení v jednom štátnom útvare —, Nemci si ich
                  podmanili a ktorí nevyhynuli v krvavých vojnách, tí sa ponemčili.
[
357
]
spoločného všetkých vraha
, rozumej Nemca
[
358
]
Hronka, Tatranka, Zora.
Hronku vydával Karol Kuzmány v
                  Banskej Bystrici. Bola na dobrej úrovni; vyšli z nej tri ročníky v r. 1836 — 1838.
                  Tatranku vydával Juraj Palkovič nepravidelne v r. 1832 — 1844 ako „spis
                  pokračující rozličného obsahu“ starým pravopisom a s obsahom tiež dosť zastaralým.
                  Zora bola ročenka (almanach), vyšli z nej štyri ročníky v r. 1835 — 1840.
                  Prispievali do nej bernolákovci, ale aj iní slovenskí autori.
[
359
]
podávali mu zprávy o voziaroch
, keďže vtedy nebolo
                  železníc a premávku sprostredkovali vozy. Po nich sa posielali listy aj balíky (s
                  časopismi alebo knihami), ako to aj Hurban pripomína.
[
360
]
ku „Červenému krížu“
, kde bol vtedy hostinec. Meno
                  existuje v Bratislave i dnes. (Je to miesto na konci Mudroňovej ulice.)
[
361
]
Nový spôsob „výletov na hroby dávnej slávy“
, rozumej z
                  čias niekdajšej Veľkomoravskej ríše. Devín bol skutočne jedným z tých
                  miest.
[
362
]
lat. Druhé ja.
[
363
]
Századunk
maď. Naše storočie, bol príloha Hirnöka
                  (Zpravodajca) a vychádzal dva razy do týždňa v r. 1837 — 1845. Mával niektoré
                  cenné príspevky, ale jeho celková línia bola veľmi šovinistická. Vydával a
                  redigoval ho Jozef Orosz (1790 — 1851), advokát, publicista a politik.
[
364
]
Társalkodó
maď. zábavník, bol časopis podobného zamerania
                  ako Századunk. R. 1841 bol v ňom rad útokov na Štúra a štúrovcov.
[
365
]
ódu „Do młodośći“
, poľ. na mladosť; veľmi populárnu u
                  štúrovcov, ktorí ju často prednášali
[
366
]
„Soběc“.
Názov aj text bol preto v bibličtine, lebo to
                  bolo ešte pred zavedením spisovnej slovenčiny.
[
367
]
múry starého Heimenburgu
, Hainburgu, dolnorakúskeho
                  mestečka, majúceho staré hradby, viditeľné z vrcholku devínskej zrúcaniny
[
368
]
„Brecisburg“
je meno Bratislavy v niektorých starých
                  pamiatkach. Hurban ho uvádza kvôli rýmu s Hainburgom.
[
369
]
František Matouš Klácel
(1808 — 1882), český básnik a
                  publicista, nadšený bojovník proti absolutizmu. Jeho básne boli veľmi vychytené a
                  často sa recitúvali.
[
370
]
Na Rybacom námestí pri šrankoch.
Dnešné Rybné námestie.
                  Šrankami treba rozumieť závory, ktoré oddeľovali Bratislavu od jej predmestí
                  Podhradia (Schlossberg) a Zuckermandlu. Až do r. 1848 Židia nesmeli bývať v
                  Bratislave, ale iba v týchto predmestiach, ktoré mali vlastnú správu, oddelenú od
                  mestskej.
[
371
]
Svatopluk
bola veľká epická báseň Jána Hollého (vyšla r.
                  1833 v Trnave)
[
372
]
„Posvátná místa jsou, kamkoli kráčíš“
, je to časť tretieho
                  verša z mohutného Předzpěvu Kollárovej Slávy dcery.
[
373
]
„Nitra, milá Nitra“
, patrí síce medzi staršie piesne, ale
                  nie je z veľkomoravských čias, resp. z čias im dosť blízkych, ako sa romanticky
                  domnievali naši štúrovci.
[
374
]
Děvín, milý Děvín
, Hurban tu cituje celú Štúrovu báseň (pieseň) Pomněnky z Děvína (Básne, 1954, 34 — 35).
[
375
]
Pavel Košacký
(1816 — 1892), od r. 1840 do smrti ev. farár
                  na Vrbovciach (Nitrianska). Vydal len trúchloreč pri pohrebe Tomáša Hroša, inak
                  nemal literárnu činnosť.
[
376
]
Daniel Krnúch
, pochádzajúci z Malého Kőrösu, z
                  Peštianskej, bol v škol. roku 1834/35 dvadsaťjedenročný. Bol synom už nebohého
                  učiteľa Jozefa Krnúcha a do Bratislavy prišiel zo štiavnického lýcea. Neskôr bol
                  ev. farárom vo Vukovej, v Banáte (dnešné Rumunsko).
[
377
]
Ján Bysterský
(1817 — 1867) z Veľkého Bysterca (podľa
                  Bierbrunnerovej monografie sa však narodil v Senici), bol od r. 1849 do smrti ev.
                  farárom (prvým v poradí) v nemeckom sbore báčanskom, v Starom Kéri (Ókér).
[
378
]
Ján Jaromír Maier
(1814 — 1890), vtedy študent teológie,
                  Seničan, neskôr bol ev. učiteľom v Modre
[
379
]
Do veku Rastica, Svatopluka a Mojmíra
, panovníkov
                  Veľkomoravskej ríše. Rastislav (panoval v r. 846 — 870) bol synovcom Mojmíra I.
                  (panoval v r. 830 — 846), prvého historicky doloženého veľkomoravského panovníka.
                  On sa postaral o pokresťanenie svojej ríše, vyžiadajúc si z Carihradu vierozvescov
                  Cyrila (vtedy Konštantína) a Metoda (r. 863 alebo 864). Synovec Rastislavov
                  Svätopluk I. panoval v r. 870 — 894 a bol najvýznamnejším panovníkom veľkej ríše,
                  ktorá sa rozpadla za jeho synov začiatkom 10. storočia.
[
380
]
palica biricov
, drábov (výraz z bibličtiny, zrejme na
                  charakteristiku vtedajšej hovorovej reči u Slovákov).
[
381
]
Nech len zúri malá hŕstka nepriateľov.
[
382
]
lat. Zatracovať (odsudzovať).
[
383
]
lat. Na česť Slovanov.
[
384
]
lat. Požehnaj nás, Pane Bože, aj týmto svojím darom, ktorý z tvojej štedrej
                  ruky prijmeme, skrze Ježiša Krista Pána nášho, amen.
[
385
]
odbiehajú po pedagogiách
(gréc.), vychovávateľských
                  staniciach. Vtedy boli totiž súkromní učitelia u mnohých zemských pánov alebo
                  iných boháčov.
[
386
]
lat. Hľa, aké dobré, dobré a príjemné.
[
387
]
nem. Konečne predsa.
[
388
]
poľ. Všade ticho, všade hlucho (II. diel Mickiewiczových Dziadov).
[
389
]
bratov svojich, v zástave súcich
(čes.), v zálohu. Nemohli
                  totiž z hostinca odísť bez zaplatenia a platiť nemali odkiaľ, kým len nedoniesli
                  Borik s Čendekovičom peniaze z Bratislavy.
[
390
]
Koncom roku 1835 a počiatkom 1836.
Hurban sa tu pomýlil:
                  tie udalosti sa stali o rok neskoršie, koncom roku 1836 a začiatkom roku 1837.
                  Jasne to vysvitá zo Štúrovho listu Zochovi (z 3. III. 1837), ktorý Hurban ďalej
                  cituje. Podľa toho aj Štúrov list Slobodovi (str. 116) je chybne datovaný 10. I.
                  1836, lebo správny rok je 1837.
[
391
]
Živojin Kirijaković
v škol. roku 1837/38 prihlásil sa do
                  výkonných hodín Ústavu. Bol vtedy devätnásťročný, pochádzal z Petrovca a jeho otec
                  sa menoval Štefan (podpis v knihe zákonov lýcea pod č. 72: Kirjakovits
                  Vit.).
[
392
]
Nikola Grujić
v škol. roku 1837/38 podpísal zákony lýcea
                  ako sedemnásťročný, pochádzal z Lalite (Lalić, Báčka) a v škol. roku 1839/40 bol
                  ako prvoročný poslucháč právnického kurzu na lýceu členom Srbskej čitárne v
                  Bratislave.
[
393
]
ostrostrelec bratislavský
, člen sboru meštianskych
                  strelcov, akejsi parádnej gardy tých čias.
[
394
]
nem. Ty, Sandl, počuj, hovorím ti, dnes sa čosi stane. Študenti sú celkom
                  inakší ako inokedy. Tí ti čosi vykonajú!
[
395
]
nem. Krídelník (najvyšší muž v čate).
[
396
]
nem. Tohoročné (nové) víno.
[
397
]
pedela Planka
, školského zriadenca
[
398
]
karcer
(lat.), domáci zátvor na lýceu. (Je dodnes
                  zachovaný v niekdajšej budove lýcea na Konventnej ulici č. 15 na prízemí).
[
399
]
u podzámockých židov
, obyvateľov už spomenutého predmestia
                  Podhradia (Schlossberg = Zámocký vrch, preto píše Hurban o „podzámockých“ jeho
                  obyvateľoch).
[
400
]
Ďurko Chrenek
, neskôr si pomaďarčil meno na Tormay (chren
                  = torma). R. 1861 bol poslaneckým kandidátom, čiže mladícke kúsky mu vtedy už
                  dávno boli odpustili.
[
401
]
lat. Predák.
[
402
]
Emanuel Viliam Šimko
(1791 — 1875), od r. 1835 ev. farár v
                  Bratislave, kde na lýceu prednášal okrem praktickej teológie aj mnohé iné
                  predmety, od r. 1839 všetko výlučne po maďarsky. Bol prívržencom cirkevnej únie,
                  Zayom tak úsilne propagovanej. Ako unista aj polemizoval s Hurbanom, pravda, s
                  malým úspechom, lebo odporca ho náležite podvrátil.
[
403
]
vzdor jeho slovenskému spisovateľstvu
, vtedy, pravda, ešte
                  v bibličtine. Táto Šimkova činnosť skladala sa z príležitostných a cirkevných
                  brožúrok, ako aj z príspevkov do autonomistického Evanjelika (1862 — 1864). Všetky
                  tie veci mali hodnotu časove obmedzenú.
[
404
]
kolovodcom
(z chorv. kolovodja), náčelníkom
                  študentov
[
405
]
lat. Ty hovädo, ty somár.
[
406
]
v slovenskom kostole
, v tzv. malom chráme na Panenskej
                  ulici. Slúžil rovnako slovenským aj maďarským evanjelikom. Nemci mali tzv. veľký
                  chrám (medzi Konventnou a Panenskou ulicou a prístupný z obidvoch strán).
[
407
]
Napokon.
[
408
]
Náš básnik.
Ján Maróthy mal básne už v Hronke r. 1837 a
                  potom i neskoršie.
[
409
]
Gustáv Seberíny
(1816 — 1890), neskôr ev. farár na Čabe a
                  superintendent (biskup) banského dištriktu. Hoci sa držal až úzkostlivo lojálne,
                  ba nadŕžal maďarskému smeru, jednako ho šovinisti upodozrievali (pravdaže,
                  bezzákladne) z akéhosi „panslavizmu“.
[
410
]
Samuel Kuszma
, podpísal v škol. roku 1832/33 zákony lýcea
                  ako šeastnásťročný. Pochádzal z Banskej Bystrice, otca mal farbiara a do
                  Bratislavy prišiel z Miškovca (táto škola ho zrejme preparovala
                  maďarsko-šovinisticky).
[
411
]
maď. Priateľstvo.
[
412
]
maď. Vlastenca.
[
413
]
lat. Pri čine.
[
414
]
Jonas Kettner.
Opätovne podpísal zákony lýcea v hodnosti
                  sborového dozorcu bratislavského.
[
415
]
do bibliotéky lyceálnej
, najväčšej miestnosti na poschodí
                  budovy. V nej je aj teraz v zatvorených skriniach okolo stien umiestená
                  najcennejšia časť knižného bohatstva lyceálnej knižnice.
[
416
]
k filipike ostrej
, útočnej reči. Pomenovanie pochádza z
                  troch rečí Démosténa (asi 384 — 322 pr. n. l.), najslávnejšieho rečníka a
                  významného štátnika aténskeho, ktoré povedal na ochranu gréckej slobody proti
                  kráľovi Filipovi Macedónskemu.
[
417
]
maď. Hor’ sa.
[
418
]
Po oboch stranách schodov.
Stará lyceálna budova má totiž
                  z prízemia na poschodie schodište na obidve strany, takže sa študenti valili
                  oboma. Ich prúdy sa stretli pred dverami knižnice.
[
419
]
lat. Hrnú sa študenti!
[
420
]
lat. Spravodlivosť, slobodu.
[
421
]
lat. Čo teda chcete?
[
422
]
lat. Spravodlivosť, ľudskosť, slobodu!
[
423
]
lat. Spravodlivosť chceme! Nech zhynie Šimko! Nech zhynú filistri! Nech zhynie
                  filisterský senát!
[
424
]
lat. Čo sa vaše panstvo obzerá na senát?
[
425
]
lat. Čo teda chcete, páni študenti?
[
426
]
lat. Teda už nie viac hovädá?
[
427
]
lat. Sme vám hovädá? Keby sme aspoň to boli!
[
428
]
lat. a spoločníci
[
429
]
vo Veternej ulici
, majúcej i dnes to isté meno. Kto ide po
                  nej smerom od Hurbanovho námestia, na jej konci má lyceálnu budovu práve pred
                  sebou. (Nem. Wind = vietor.)
[
430
]
maď. Voš mi lezie po kožuchu, a kožuch je predsa len kožuch.
[
431
]
ako deus ex machina
, nenazdajky, akoby na zavolanie. Názov
                  je gréckeho pôvodu a znamenal v starých drámach rozuzlenie zápletky zjavením sa
                  nejakého božstva, ktoré dalo ľuďom úpravu, čo majú ďalej robiť.
[
432
]
Adam Szirmay
bol prísediacim septemvirálnej (sedmopanskej)
                  tabule, totiž uhorského najvyššieho súdu. Kollárov Schematismus generalis… z r.
                  1838, str. 1. jasne ho vyznačuje ako generálneho poddozorcu (Generalis
                  Vice-Inspector), takže Štúr ho správne uvádza v tejto hodnosti. Hurban sa mýli,
                  tvrdiac: „akej ale hodnosti nebývalo“.
[
433
]
Ešte v Prešove súc.
Greguš tam bol profesorom na kolégiu
                  od r. 1817 až do r. 1833. Pre jeho slobodomyseľnosť ho už v Prešove
                  prenasledovali, ba ho až z neverectva obviňovali. V Bratislave si pritiahol hnev
                  mocipánov tým, že na schôdzke Maďarskej spoločnosti, ktorej on bol predsedom, raz
                  predniesli baladu o Petrovi Zrínskom. Vláda žiadala r. 1836 jeho odstránenie z
                  lýcea, ale palatín Jozef a superintendent Stromszky sa ho zaujali. Hurban bol
                  zásadne dobre informovaný o pohone proti Gregušovi, len nevedel — alebo skôr ešte
                  po desaťročiach zabudol — čo bolo toho konkrétnou príčinou. Neboli to nejaké reči
                  v Prešove, ale spomenutá balada o Zrínskom, „zradcovi“, ktorý sa odvážil povstať
                  proti Habsburgom.
[
434
]
lat.-gréc. Bôžik náhody (porov. aj vecné vysvetlivky).
[
435
]
lat. zazubadlí
[
436
]
lat. Na tento cieľ.
[
437
]
Breznyika a jeho kohorty
(lat.), skupiny. (Kohorta mala v
                  rímskom vojsku asi 400 mužov.) Hurbanov výraz je zrejme pohrdlivý.
[
438
]
nem. v záložni
[
439
]
lat. O mŕtvych alebo dobre, alebo nič!
[
440
]
lat. Letopisy.
[
441
]
Légie pána Jekelfalussyho.
Lat. legio značí toľko ako náš
                  pluk. Tu však légia znamená uhorskú tajnú políciu, ktorú viedol Ľudovít
                  Jekelfalussy (1828 — 1899), od r. 1870 ministerský radca v ministerstve vnútra.
                  Zriadil budapeštiansku štátnu políciu, ako aj žandárstvo pre celú uhorskú krajinu
                  a popri tom, pravda, aj tajnú políciu. (Mala za úlohu sledovať „panslávov“ a iných
                  „podozrivých“ ľudí, ako aj všetkých, ktorých nenadchýňala vtedajšia uhorská
                  „sloboda“.)
[
442
]
lat. Nižší bôžikovia.
[
443
]
maď. Revolučných hrdinov.
[
444
]
Michal Križan
podpísal v škol. roku 1836/37 lyceálne
                  zákony ako devätnásťročný. Bol vtedy v druhom ročníku filozofie. Pochádzal z
                  Trenčína. Výbor prací… (str. 111) uvádza ho ako člena slovenskej Spoločnosti už v
                  škol. roku 1834/35. Potom sa kdesi stratil v živote.
[
445
]
Nagya
nebolo možno zistiť podľa Hurbanových náznakov, lebo
                  Szinnyeiho dielo má niekoľko spisovateľov tohto mena.
[
446
]
lat. Biedni sa radujú, keď majú druhov v nešťastí.
[
447
]
v príme
, v najvyššej gymnaziálnej triede lýcea
[
448
]
nem. skomol. „Vurštle“
[
449
]
maď. Po maďarsky (na maďarský spôsob).
[
450
]
franc. pán
[
451
]
školskou ulicou
, dnešnou Lycejnou (medzi starou a
                  neskoršou budovou lýcea; možno ňou dôjsť za chvíľočku k tzv. malému
                  chrámu).
[
452
]
synov Marsa
, rímskeho boha vojny, čiže vojakov
[
453
]
pred kapucínmi
, teda na dnešnom Októbrovom námestí
[
454
]
nem. „No, je už po paráde?“ — „Veru, už môžeme ísť do kaviarne!“
[
455
]
Ku Schmiedhansovi
, neďaleko Michalskej brány. Dom je
                  zrúcaný a na jeho mieste je obuvný dom (niekdajší Baťa).
[
456
]
Dv. p. Koleniho.
Bol to Daniel Kolléni (Kolény), v r. 1844
                  — 1849 ev. farár na Bukovci, v Nitrianskej, odkiaľ odišiel za farára do Hurbanovho
                  rodiska, Beckova. (Editor Štúrových listov ho nesprávne zamieňa s kulpínskym
                  farárom Danielom Kolényim, ktorý tam účinkoval už od r. 1832.)
[
457
]
od Consilium
(lat.) uhorskej miestodržiteľskej rady v
                  Budíne. Bol to byrokraticky organizovaný najvyšší správny úrad v Uhorsku po boku
                  palatína ako kráľovského miestodržiteľa. Z príslušnosti miestodržiteľskej rady
                  boli vyňaté len súdne veci a veci kráľovskej komory (štátnych majetkov).
[
458
]
Kterými se mají všecky zdejší společnosti… konečně
                     zrušiti.
Štúrove obavy na ten čas boli bezpodstatné. Zákaz
                  študentských spoločností prišiel až neskoršie.
[
459
]
P. Černáka napomeň
, je to zrejme Pavel
                     Čer
m
ák, blanársky majster v Holíči
[
460
]
Za příčinou nemoce p. Schröera.
Štúr patril medzi
                  Schröerových najobľúbenejších žiakov a tak častejšie zastupoval svojho chorľavého
                  profesora.
[
461
]
Je to Ján Bysterský, o ktorom je reč na konci III. kapitoly.
[
462
]
jiní vypadli z konviktu
, študentského domova. Mali tam
                  nielen byt, ale aj obedy, takže vylúčenie odtiaľ bolo citeľným trestom.
[
463
]
od král. Tabule
, zrejmé prepísanie, lebo išlo o
                  miestodržiteľskú radu, už oboznámenú. (Tabulou sa rozumel vtedajší najvyšší súd,
                  ktorý nerozhodoval o správnych veciach, tie patrili do kompetencie
                  miestodržiteľskej rady.)
[
464
]
maď. Sviatok radosti.
[
465
]
cirkevnímu tohoto Okolí shromážděni
, totiž dištriktuálnemu
                  konventu preddunajskému, kam patril bratislavský sbor
[
466
]
Maciejovského.
Bol to Wacław Aleksander Maciejowski (1815
                  — 1883), poľský historik, profesor rímskeho práva na varšavskej univerzite. Neskôr
                  sa venoval skúmaniu slovanského práva. Slovenskú Spoločnosť v Bratislave navštívil
                  16. júna 1836.
[
467
]
Kollár dostal medaillii
, bola zlatá a mala cenu 60 dukátov
                  (360 zlatých), na tie časy veľkú sumu.
[
468
]
že ale Puškin zemřel
, stalo sa to 10. februára 1837. Štúr
                  mu venoval osobitnú báseň (Žel nad Puškinem, Květy IV, 1837, príloha z 1. júna,
                  str. 41).
[
469
]
Illyrské Noviny.
Začal ich vydávať popredný chorvátsky
                  buditeľ Ljudevit Gaj r. 1835 s názvom Novine Horvatzke a s kultúrno-literárnou
                  prílohou Danica Horvatzka, Slavonzka y Dalmatinzka. R. 1836 Gaj zmenil názov na
                  Ilirske Narodne Novine a Danica Ilirska. Mali medzi Chorvátmi obdobnú funkciu ako
                  Štúrove noviny a Orol tatránsky.
[
470
]
Květy
(v prvom ročníku České květy) vychádzali od r. 1834
                  až do r. 1848. Boli aj na Slovensku dobre známe a Slováci do rečovej odluky často
                  aj prispievali do nich.
[
471
]
Pražské noviny
(Česká včela bola ich prílohou) redigoval v
                  r. 1834 — 1835 básnik František Lad. Čelakovský, potom Jan Nep. Štěpánek. Od r.
                  1846 boli v rukách redaktora Karla Havlíčka Borovského dôležitým politickým
                  nástrojom.
[
472
]
Boli medzi týmito Štúrovými známymi „kolujecími spisy“ i Noviny, písané jedným
                  jurátom slovenským, pomaďarčeným, rozumie sa; a ten jurát nebol žiadny iný ako
                  Ľudevít Košut, synovec to drahej pamiatky Ďurka Košuta (
Juraj
                     Kossuth
(1781 — 1849), turčiansky zeman, bratanec slávneho Lajosa
                  Kossutha, bol zaujatý za slovenskú vec (prestolný prosbopis z r. 1842; zbierka na
                  študentov, ktorí odišli r. 1844 z Bratislavy; podopretie Štúrovej žiadosti o
                  noviny zo strany zemianstva v Turci)) v Košútoch pri Turč. Sv. Martine. Veliká
                  patrónka maďarizmu, arcikňahyňa Dorota (
Mária Dorotea
(1797 —
                  1855), tretia manželka palatína arcikniežaťa Jozefa, bola rodená württemberská
                  kňažná), preto menovala revolúciu maďarskú „die schlowakische Rebellion“ (nem.
                  slovenská rebélia, povstanie) a snažila sa pekne poumývať svojich milých Maďarov
                  predo dvorom. Košuta nemenovala inak ako „der Schlowak“ (nem. ten Slovák).
[
473
]
Ladislav Jesenský
, vtedy ev. učiteľ v Pešti, neskôr bol
                  farárom v Kúnovej Teplici a potom v Nireďházi. Bol aj literárne činný (básne,
                  príležitostné brožúry, novinárske články).
[
474
]
„Mína“ přezděti.
Možno podľa Kollárovej manželky. (Mína ju
                  len Kollár prezval, správne sa volala Friederika.)
[
475
]
Zerfyho a Bölla:
nemožno zistiť ani týchto autorov, ani
                  názvy ich učebníc
[
476
]
J. B. Vogtberg
, jeho Französische Sprachlehre (Učebnica
                  francúzštiny) vyšla v treťom vydaní r. 1830 vo Viedni.
[
477
]
J. B. Machat
napísal tiež nemeckú učebnicu francúzštiny
                  (Französische Sprachlehre). R. 1841 vyšla už v 14. vydaní.
[
478
]
poľ. nedovolím.
[
479
]
Osveta = krvná pomsta.
[
480
]
o svojvoľníkoch srbských
, asi stredovekých. Ináč aj srbské
                  dejiny 19. storočia, čiže v Štúrových časoch, boli plné intríg a zápasov medzi
                  dvoma srbskými dynastiami, Karadjordjevićovcami a Obrenovićovcami.
[
481
]
semä horčičné budúcnosti krajšej
, novozákonný obraz
[
482
]
Juristov na akadémii, jurátov a pisárov.
Juristi boli
                  poslucháči už oboznámenej právnickej akadémie, juráti boli už skončení právnici v
                  právnej praxi, pisári boli jednoduché odpisovacie sily.
[
483
]
Nihilizmus ruskej mládeže.
Hurban tu pokladá ruských
                  revolučných demokratov, borcov za nový, slobodný život pracujúcich a — pravdaže —
                  bojovníkov proti cárizmu a buržoáznemu liberalizmu, za „nihilistov“, ľudí bez
                  „dogiem“ a úplne amorálnych (neschopných rozoznávať mravné od nemravného). Takto
                  ich predstavovali ich nepriatelia, ktorých ohovárania autor nekriticky preberal.
                  To isté platí aj o jeho náhľade na „znemravnelých romantikov a
                  liberalistov“.
[
484
]
Gréckych hrdinov pod Trójou.
Narážka na grécky epos Ilias,
                  zobrazujúci boje gréckych spojeneckých vojsk proti maloázijskému mestu Tróji.
                  Hlavným veliteľom gréckym bol Agamemnón, mykénsky kráľ, a vojna trvala desať
                  rokov.
[
485
]
Ulyssesom
, lat. meno Odyssea, kráľa na ostrove Ithake. Bol
                  jedným z popredných účastníkov gréckej výpravy proti Tróji.
[
486
]
Zrovnaj Launerovo bláznivé vystúpenie, o ktorom bude budúcne reč.
[
487
]
Na Ctiboha Zocha a Daniela Janovica.
Hurbanov omyl: nebol
                  to Janovic, ale Daniel Krnúch, vtedy vychovávateľ v Palúdzke (u Farkaša
                  Palugyaya), podobne ako i Zoch (ten bol zas u Antona Palugyaya). Daniel Janovic
                  nikdy nebol po dlhší čas v Palúdzke s Ct. Zochom. Zoch a Krnúch takto spoločne
                  dostávali listy aj od iných priateľov, napr, od Bysterského. (Za údaj vďačím akad.
                  prof. Ivanovi Stanekovi, od ktorého je i niekoľko iných doplnkov v týchto
                  poznámkach.)
[
488
]
zo dňa 16. októbra
, správne 14. októbra 1836
[
489
]
Dne 4. srpna
, asi prepísanie Štúrovo: malo byť „září“,
                  keďže v auguste boli ešte školské prázdniny.
[
490
]
Václav Svatopluk Štulc
(1814 — 1887), český polonofil,
                  bratislavskej slovenskej mládeži dobre známy. Bol to literárne činný katolícky
                  kňaz-buditeľ. Od. r. 1860 bol vyšehradským kanonikom a neskôr tam
                  prepoštom.
[
491
]
Lichard
študoval vtedy teológiu vo Viedni, preto ho Štúr
                  uvádza medzi návštevníkmi.
Michal M. Hodža
bol v tom čase
                  tiež viedenským teológom a
Vrchovský
tamže právnikom.
[
492
]
Karol Štúr
sa vtedy bol práve vrátil zo štúdií v
                  Berlíne.
[
493
]
Michal Melna
bol vtedy tiež viedenským študentom.
                  Pochádzal z Lipt. Sv. Jána, študoval v Levoči a potom v Prešove. Zatým bol
                  vychovávateľom v Pešti (uvádza sa aj medzi predplatiteľmi Národných zpievaniek
                  Kollárových). Potom mal byť knihovníkom u Kolomana Prónaya na Ači a viac sa o ňom
                  nevie.
[
494
]
Jozef Brózik
zo Sučian, ktorý v škol. roku 1831/32 ako
                  devätnásťročný podpísal zákony lýcea, bol v škol. roku 1832/33 členom Spoločnosti.
                  V škol. roku 1837/38 študoval teológiu vo Viedni.
[
495
]
Samuel Vanko
(1811 — 1854) v škol. roku 1833/34 podpísal
                  zákony lýcea. Pochádzal z Banskej Bystrice a predtým študoval v Štiavnici. Hneď r.
                  1833 sa stal členom Spoločnosti, ktorej bol neskoršie aj podpredsedom. V septembri
                  1836 študoval teológiu vo Viedni. Bol ev. farárom v Semlaku a zomrel pomätený vo
                  Viedni, kde ho pochovával Kuzmány.
[
496
]
Tomáš Hroš
bol v tom čase kaplánom na Brezovej
[
497
]
Čech rodený.
Boleman sa v Čechách len narodil, ale
                  pochádzal z oboch rodičov Slovákov.
[
498
]
Samuel Hoič
, nie Hojič (1806 — 1868), bol vtedy kaplánom u
                  superintendenta banského dištriktu Jána Seberíniho v Banskej Štiavnici. Neskôr bol
                  ev. farárom v Hornej Mičinej (Hurban mýlne píše o Dobronivej). Z Mičinej odišiel
                  r. 1859 na svoj majetok v Peštianskej stolici, kde aj umrel. Jeho deti sa
                  odnárodnili v neslovenskom prostredí. Syn Pavel (nar. r. 1850 na Mičinej) nielenže
                  sa písal Hoitsy Pál a bol odrodilcom hrubého zrna, ale u Szinnyeiho si zatajil aj
                  slovenské rodisko, udávajúc si za rodisko Vatyu (v Peštianskej), kde len
                  vyrastal.
[
499
]
Dnes už zabudnutý, svojho času veliký to priateľ a mohutný obranca, rázny
                  apologét práv národných slovenských pred vzdelaným svetom, ovšem vždy pre strach židovsko-maďarský
[
499
]
buď anonymne, buď pod pseudonymom v nemčine písavší, ktorý zo
                  Štiavnice prešiel za farára na Dobronivú vo Zvolene. Pozdejšie prejmúc dedičstvo
                  kdesi na Dolniakoch, opustil faru i národ. Jeho synovia, odpadnúc od živého kmeňa
                  Slovanstva, vštepili sa sami do hynúceho plemena maďarského a paholčia pod menom
                  Hoicsy vo službe maďarizmu najradikálnejšieho. Quem deus perdere vult —
                  dementat.
[
499499
]
Pre strach židovsko-maďarský.
Hurban tu spojil
                        biblický obraz s domnelým Hoičovým strachom pred maďarskými šovinistami.
                        Nebol to strach, ale istý spôsob opatrnosti, ostatne vtedy bežný aj u
                        početných iných autorov našich obranných brožúr. Obe Hoičove nemecké
                        brožúry, vskutku závažné, vyšli pod pseudonymom, teda nie bez mena, ako píše
                        autor. Prvá z nich bola Sollen wir Magyaren werden? (Máme sa stať Maďarmi?),
                        ktorá r. 1833 dosiahla za rok tri vydania. (Vyšla ďaleko, až v chorvátskom
                        Karlovci.) Druhá mala názov Apologie des ungrischen Slavismeus (Obrana
                        uhorského Slovanstva, Lipsko 1843).
[
501
]
Quem deus perdere vult — dementat
— lat. Koho chce Boh
                  potrestať, odoberie mu rozum.
[
502
]
Kocaurkov od Chaluky v Praze.
Nijaké podobné vydanie
                  Chalupkovho Kocúrkova nevyšlo. Nemožno zistiť, na čom sa zakladala táto mylná
                  zpráva.
[
503
]
Boršodská stolice.
Jej „rozkaz“ na potiskú
                  superintendenciu bol vlastne požiadavkou, ktorá sa prejavila v rámci zvýšeného
                  maďarizačného úsilia na podklade zákonov na prospech maďarčiny, vynesených r. 1830
                  a 1836.
[
504
]
lat. Jednoducho sme proti tomu, nepripúšťame to a nikdy to nepripustíme.
[
505
]
V bojoch o nepodľahlosť Nizozemska
, po predbežných
                  nepokojoch započatých dobytím mesta Briel r. 1572 holandskými povstalcami. Boje so
                  Španielmi, vtedajšími pánmi Holandska, trvali až do r. 1609. Francúzi ohrozovali
                  holandskú slobodu neskoršie a viac ráz, no Holandsko sa ubránilo aj tomuto
                  náporu.
[
506
]
lat. Preto tie slzy.
[
507
]
Cornelius Jansenius
(1585 — 1638), biskup ypernský, bol
                  duchovným pôvodcom sekty jansenistov (základom im bol jeho spis Augustinus, r.
                  1640, teda už po Janseniovej smrti, vydaný jeho priateľmi).
[
508
]
lat. Nádejní.
[
509
]
Na r. 1838 založil nový almanach.
Tento úmysel sa
                  neuskutočnil.
[
510
]
poľ. Sme bratia jedného slova, buďme i jednej duše a pekelná moc nerozdrví našu
                  národnosť.
[
511
]
Chabosť seniorov a zlá vôľa seniorálnych inšpektorov.
Senior (lat., starší) je farár, ktorý je na čele cirkevného obvodu, skladajúceho
                  sa z viacerých cirkevných sborov. V tomto senioráte je on duchovnou hlavou a
                  seniorálny dozorca, taktiež volený na presne určený čas, svetskou.
[
512
]
Profesora slovenského volí prešporská cirkev.
Po
                  Palkovičovi až do napísania Štúrovho životopisu bol vlastne len jeden takýto
                  profesor: Samuel Liška, potom Lenkei (1825 — 1885), ktorý nezáživne prednášal
                  gramatiku starej bibličtiny.
[
513
]
Dr. Gottfried Mayr
(asi 1800 — 1867), hlavný mestský lekár
                  v Bratislave
[
514
]
Na věčně slavných Thermopylách
, priesmyku, vedúcom z
                  Tesálie do Helady (starého Grécka). R. 480 pr. n. l. tu padol so štyritisíc Grékmi
                  spartský kráľ Leonidas v hrdinnej obrane priesmyku proti presile Peržanov.
[
515
]
Joachim Lelewel
(1786 — 1861), poľský historik, odišiel po
                  r. 1831 z vlasti do emigrácie. V knižke Polska odradzająca się (1836) odsúdil
                  poľskú šľachtu a úfal sa znovuzrodeniu Poľska prostriedkom povstania a oslobodenia
                  poľského ľudu.
[
516
]
poľ. Znovuzrodenie Poľska.
[
517
]
Dr. Juraj Mušicki
(1811 — 1887), lekár v Pešti, synovec
                  srbského básnika, biskupa Lukijana Mušického. Podporoval ilýrske hnutie a
                  slovanskú myšlienku.
[
518
]
Vuk Stefanović Karadžić
(1787 — 1864), srbský spisovateľ,
                  jazykovedec, zberateľ ľudových piesní, zakladateľ novej srbskej literatúry.
[
519
]
poľ. Preboha, len pracujte, lebo u vás je to ešte veľmi zle, mohli by ste však
                  už mať viacej vlastných výsledkov. Nechajte tam tých Aristotelov, Platónov! Ľud,
                  ľud, to je to! Pre ľud písať, tým najviac poslúžiš vlasti jeden aj druhý.
[
520
]
chorv. Blahoželal.
[
521
]
Dr. v. p. p. Dobr.
= Draze vážení páni (páni)
                  Dobrodincové
[
522
]
Časopis českého Museum
, odborný časopis na dobrej úrovni.
                  Vychádzal v Prahe už od r. 1827 štvrťročne.
[
523
]
Časopis katolického duchovenstva.
Vychádzal od r. 1828 (s
                  prestávkou v r. 1853 — 1860) nielen cez 19. storočie, ale aj neskoršie.
[
524
]
Časopis technologický.
Vydával ho Jan Svat. Presl. Prvý
                  zväzok vyšiel r. 1839.
[
525
]
Krok
vychádzal v neurčitých termínoch v r. 1821 — 1840 a
                  zapĺňal ho väčšinou sám Presl, vytváracjúci aj úplnú terminológiu zo všetkých
                  odborov, z ktorých pochádzali články v tomto všenáučnom časopise.
[
526
]
Přítel mládeže
, ktorý redigoval buditeľ Josef Liboslav
                  Ziegler (1782 — 1846), vychádzal v r. 1823 — 1836.
[
527
]
Listy pro polního hospodáře.
Správny názov je: Zábavné
                  listy pro polní hospodáře a řemeselníky v Čechách. Tento časopis začal vychádzať
                  r. 1838. Po opätovnej zmene názvu boli z neho od r. 1854 Hospodářské
                  noviny.
[
528
]
Jan Vlastimil Pellar
podpísal zákony lýcea v škol. roku
                  1833/34 ako devätnásťročný. Bol synom ev. učiteľa z Hošťálkova (Morava). Neskoršie
                  bol ev. farárom v Pržne.
[
529
]
Ján Bojmír Petrikovič
(1816 — 1865), z Kráľovej (pri
                  Radvani), právnik, po skončení štúdií bol u hlavného slúžneho v Banskej Bystrici.
                  Zúčastnil sa aj na slovenskom povstaní.
[
530
]
Ján Dalibor Zimáni
(1816 — 1886), v škôl. roku 1836/37
                  podpísal lyceálne zákony. Pochádzal z Dolného Kubína, a hneď v tom istom školskom
                  roku sa stal členom Spoločnosti. R. 1842 bol vychovávateľom v Oravskom Podzámku.
                  R. 1853 sa spomína ako slovenský lekár v Pešti.
[
531
]
Ondrej Radoslav Šolc
(1814 — 1895), z Nemeckej (dnes
                  Partizánskej) Ľupče, bol na lýceu do konca škol. roku 1837/38. Potom bol teológom
                  vo Viedni a r. 1841 stal sa ev. farárom v Kráľovciach, v Hontianskej.
[
532
]
Ján Pettyko
, bol rodom z Rovenska
[
533
]
Štefan Šubert
(1811 — 1888), neskorší verejný notár v
                  Senici
[
534
]
Ján Klszák
(1804 — 1876), ev. farár v Sobotišti, mal aj
                  nejakú literárnu činnosť (príležitostné kázne, brožúra proti Hurbanovi, články v
                  Evanjeliku r. 1862 — 1864). Tieto veci tiež dokazujú, ako bol v protislovenskom
                  tábore.
[
535
]
Michal Elefánt
(1816 — 1872), z Asódu (Peštianska),
                  prišiel v škol. roku 1836/37 do Bratislavy. Naposledy bol farárom ev. slovenského
                  sboru v Pešti.
[
536
]
Ondrej Solárik
(Szollarik) pochádzal z Nemeckej Ľupče. V
                  škol. roku 1836/37 podpísal zákony lýcea ako dvadsaťdvaročný; bol vtedy
                  poslucháčom teológie. R. 1839 bol na teológii vo Viedni a viac sa o ňom
                  nevie.
[
537
]
Daniel Kyčka
(Kitska, 1814 — 1889) pochádzal z Banskej
                  Štiavnice, odkiaľ prešiel ďalej študovať do Bratislavy. Neskôr bol ev. farárom vo
                  Veľkých Slažanoch a napokon profesorom na Sarvaši.
[
538
]
Natanael Motskónyi
(Močkoni) bol synom Martina, učiteľa na
                  Babinej (Zvolenská). Keď v škol. roku 1836/37 podpisoval zákony lýcea, bol už
                  dvadsaťdvaročným teológom. Bol potom na teológii vo Viedni.
[
539
]
Ján Liptay
pochádzal podľa Mokosa zo Spišských Vlách a r.
                  1842 zapísal sa v Jene. Ján Liptay z Liptovských Vlách sa však zapísal v škol.
                  roku 1836/37 za člena slovenskej Spoločnosti a v škol. roku 1832/33 ten istý ako
                  šestnásťročný podpísal zákony lýcea. Na oboch miestach sa výslovne pomenoval
                  Liptákom. Túto otázku (jeden, či dvaja ľudia rovnakého mena?) bude treba rozriešiť
                  podľa prípadného ďalšieho materiálu.
[
540
]
Karol Kellner
z Polomy, z Bratislavy potom odišiel do
                  Jeny, kde sa zapísal na univerzite r. 1838.
[
541
]
Pozri tu na str. 100.
[
542
]
Zakázanie spoločnosti slovenskej.
Miestodržiteľská rada
                  rozhodnutím z 20. septembra 1836 zakázala všetky študentské spoločnosti na
                  školách, takže išlo o všeobecný zákaz a nie, ako by sa zdalo podľa Hurbanovej
                  formulácie, o nejaký špeciálny zákaz, ktorý by bol postihol len bratislavskú
                  slovenskú Spoločnosť ako takú. Ináč zákaz znamenal len zakázanie mena, ale nie
                  činnosti: študenti lýcea už 12. apríla 1837 začali novú činnosť pod menom Ústavu.
                  Činnosť sa skladala z dvoch týždenných hodín praktických a z jednej pre dejiny
                  literatúry. Predsedom Ústavu býval Palkovičov námestník, teda Štúr, a za jeho
                  štúdia v Halle Červenek resp. Škultéty. Podrobnosti o zriadení Ústavu uvádza Ján
                  Francisci vo Vlastnom životopise (1956, 98 a ď.).
[
543
]
na homiletických cvičeních
(gréc.), kde išlo o skladanie a
                  prednášanie duchovných rečí, kázní budúcich kňazov
[
544
]
Od přednosty p. Šimka.
Šimko bol ako profesor praktickej
                  teológie vedúcim seminára homiletických cvičení, povedané terajšou
                  terminológiou.
[
545
]
lat. Úskočných členov slovanskej spoločnosti, stojacej mimo zákona.
[
546
]
Emerich Kraus
(1814 — 1888), z Liptovského Mikuláša, od r.
                  1857 do smrti ev. farár na Mýte pod Ďumbierom, prenasledovaný ako buditeľ pre
                  „panslavizmus“.
[
547
]
Z piesne Zochovej: „Veselme se, jonáci, veď sme svobodní žáci“, ktorá však
                  nebola haraburdákom v celosti známa a oni len vytrhnuté daktoré veršíky
                  denunciantským spôsobom žalobne vychytili, ako je to i dnes obyčaj šľachetným
                  špiclíkom maďarónskym činiť proti Slovákom, horliacim za blaho a slobodu svojho
                  národa.
[
548
]
Za Cicerony.
Ostrý výsmech, lebo Marcus Tullius Cicero
                  (106 — 43 pr. n. l.), štátnik a spisovateľ, bol najslávnejším rímskym
                  rečníkom.
[
549
]
To jest 10 grajciarov striebornej mince, akých 6 kúskov činilo l zl. striebra =
                  l zl. 5 kr. r. č. (
r. č.
= rakúskeho čísla. Hurban tu
                  valorizuje (prepočítava) starý zlatý v striebre na zlatý rakúskeho čísla, ktorý
                  mal o niečo menšiu hodnotu.)
[
550
]
Cesta Slováka atď. V Pešti, 1841.
[
551
]
„dopisovateľstvo“
bolo, ako vidieť, zpravodajstvo, akýsi
                  druh písaných novín
[
552
]
Oda u rovu Soběského.
Pred Hurbanom ju už bola uverejnila
                  Besídka čtenárská I, 1862, 286. (Básne, 1954, 27 - 30).
[
553
]
v propasť… sa rúti
, narážka na poľské povstanie z r. 1830, nám už známe
[
554
]
Osman
= Turek (podľa Osmana, zakladateľa tureckej ríše)
[
555
]
Morana
znamenala smrť v predstavách západných Slovanov
[
556
]
šlapajú po ní
, rozumej Rakúšania, ktorí tiež pomáhali Rusom zlikvidovať poľské povstanie
[
557
]
Ján Sobieski
(1624 — 1696), ako poľský kráľ Ján III.,
                  zvíťazil nad Turkami, obliehajúcimi r. 1683 Viedeň. Pochovaný je v Krakove na
                  Waweli, v hrobke poľských kráľov.
[
558
]
starej Austrie
= Rakúska
[
559
]
V rumích Slovensko!
V Básňach, vyd. z r. 1954, str. 38.
[
560
]
Smlúva Slováků.
(Zo zbierky D. Slobodu od r. 1837. Zväzok
                  4 pod č. 57. Rukopis.) Hurban nevedel, že text tejto básne priniesla pred ním už
                  Besídka čtenárská I, 1862, 286.
[
561
]
Stánice ty Svatoplukovy.
Stanitia sa volala posvätná vojenská koruhva baltských Slovanov v Arkóne, v čas mieru uchovávaná v Svantovítovom chráme. Za vojny jej preukazovali božskú úctu a pod ňou mohlo vojsko robiť aj také činy, ktoré sa inak pokladali za bezbožné.
[
562
]
vied štátnych
, totiž tých, ktoré sa zaoberajú pozorovaním
                  štátu z rôznych stránok jeho povahy (sem patrí napr. politika ako veda, právo,
                  finančná veda, národné hospodárstvo, štatistika).
[
563
]
filológie slovanskej
(gréc.), jazykovedy
[
564
]
Vítejte, bratři
(Básne, 1954, 29 — 30). Báseň vyšla tlačou iba u Hurbana, na tomto mieste Štúrovho životopisu.
[
565
]
Meče Sámovy.
Podľa kronikára Fredegara bol to franský kupec, ktorý prišiel okolo r. 623 medzi Slovanov, zúčastnil sa na ich bojoch proti avarskej nadvláde a stal sa napokon ich kniežaťom. Samo vládol 35 rokov vo veľkej západoslovanskej ríši, zahrnujúcej alpské kraje a možno i české.
[
566
]
poľ. Vlasť.
[
567
]
maď. Vlasť.
[
568
]
Vozduch Tatier mohutných.
Hurban, ako jasne vidieť z
                  ďalších riadkov, neoznačuje tým slovom Vysoké Tatry, ale pohorie Malej Fatry okolo
                  Štúrovho rodiska.
[
569
]
Vysmál se otcově chudobě.
Dumky večerní, zakončenie III. dumky (Štúr ich len číslami označoval). Všetkých päť tu citovaných veršov je odtiaľ (Básne, 1954, 76).
[
570
]
„Dumky večerní“,
3.
[
571
]
Nelkám nad pádem…
je citát zo IV. dumky, z ktorej sa nižšie cituje i jej posledný verš (Básne, 1954, 77 a 79).
[
572
]
Dumka V.
Hurban ju odcitoval celú (Básne, 1954,
                  80).
[
573
]
Nade svatou Nitrou
, ktorá bola Štúrovi a jeho družine veľmi sympatická ako (predpokladané) Svätoplukovo a Metodovo sídlo za čias Veľkej Moravy.
[
574
]
Slynul sídlem statné rodiny.
Cituje sa časť záverečných slov Štúrovej VI. dumky (Básne, 1954, 81).
[
575
]
Mária Zayová r. Kalischová
(1779 — 1842). Svobodná paní =
                  rodená barónka Kalischová. Jej muž Imrich Zay nebol literárne činný, takže jeho
                  dáta sa nedali vyhľadať.
[
576
]
„Květy“, roč. 1839, č. 34, str. 265.
[
577
]
Že hovieme komunizmu.
Reakcionári čosi zďaleka počuli o
                  tejto novej a pre nich nebezpečnej náuke, takže každého, kto im nebol po chuti ako
                  skutočný alebo domnelý radikál, jednoducho nazvali „komunista“.
[
578
]
Dumka jeho ôsma
, správne deviata. Hurban cituje len jej
                  záver (Básne, 1954, 86).
[
579
]
L. C. č. 36. Dumka 7.
[
580
]
Bere se pautník.
Aj z tejto dlhšej dumky podáva Hurban len dva úryvky (Básne, 1954, 83 a 84).
[
581
]
rus. Hradu slávy.
[
582
]
Dvoje čiernych očú devy slovenskej.
Nič bližšieho sa nevie
                  o tejto Štúrovej láske. Sám Hurban v liste Danielovi Slobodovi (17. mája 1881)
                  spomína síce nejakú Vilhelmínu, ale ani o tej sa bližšie nevyjadril, a tak
                  nevieme, o koho šlo.
[
583
]
Od Špinky a Pospíšila.
Václav Špinka bol vedúcim
                  arcibiskupskej tlačiarne v Prahe, kde vyšiel aj Jungmannov Slovník. Medzi
                  nakladateľmi nasledoval podľa významu hneď za Pospíšilom. Jan Hostivít Pospíšil
                  (1785 — 1868), český nakladateľ, majiteľ kníhtlačiarne a kníhkupec v Hradci
                  Králové. Mal i v Prahe kníhtlačiareň a vydal okolo štyristo českých kníh.
[
584
]
Škultéty býval stálym rečníkom básní Hollého, ktoré on najdôraznejšie vedel
                  prednášať, skutočne k obdivu i najprísnejších sudcov.
[
585
]
Aby byl zkreslen.
Jána Hollého portrétoval r. 1841
                  Friedrich Johann Lieder (1786 — 1850), vtedy bývajúci v Trnave. Reprodukcia tohto
                  obrazu ozdobovala potom tretí zväzok Hollého spisov (1842).
[
586
]
Jaromíra.
Bol to Ján Jaromír Maier, nám už známy. Dalibor
                  bol Ján Dalibor Zimáni. Bohuslavom rozumel Štúr Bohuša Nosáka (matričné meno:
                  Timotheus Ignác, 1818 — 1877), rodom Tisovana, ktorý bol básnikom, prekladateľom a
                  r. 1845 členom redakcie Štúrových novín. Neskôr bol úradníkom a po vyrovnaní z r.
                  1867 bol bez zamestnania pri bratovi v Sabinove, kde aj umrel.
[
587
]
Na brehoch Sály.
Halle je nad Sálou (an der Saale),
                  univerzitu má od r. 1694. Od r. 1817 je s ňou spojená niekdajšia wittenberská
                  univerzita (u Hurbana poslovančene vítobrežská). Dobrosoľ bolo odôvodnené: v Halle
                  sa skutočne dolovala soľ. (Dobrosoľ je ináče len poslovančenie cudzieho
                  miestopisného názvu na spôsob Jána Kollára.)
[
588
]
lat. Spolubojovníka.
[
589
]
podľa spôsobov bežných Aeskulapov
, lekárov. Asklépios
                  (lat. Aesculap) bol u starých Grékov bohom lekárstva, takže zmienka je hodne
                  štipľavá.
[
590
]
vedy kameralistické
(lat.) pôvodne praktická náuka o
                  správe dvornej (kniežacej, kráľovskej) komory, potom veda o štátnej hospodárskej
                  správe vôbec. Zahrnovala teda nielen národné hospodárstvo, národohospodársku
                  politiku a finančnú vedu, ale aj správnu vedu.
[
591
]
Heinrich Leo
(1799 — 1878), nemecký historik, univ. prof.
                  v Halle, od r. 1821 vodca cirkevných i politických konzervatívcov
[
592
]
Max Duncker
(1811 — 1886), za Štúrových čias bol súkromným
                  docentom v Halle. Prednášal filozofiu dejín, pápežské a staroveké dejiny. Neskôr
                  bol univ. profesorom v Tübingen.
[
593
]
Richard Röpell
(1808 — 1893), vtedy súkromný docent nových
                  dejín. Potom bol univ. profesorom vo Vratislavi a zaoberal sa štúdiom poľských
                  dejín.
[
594
]
Johann Eduard Erdmann
(1805 — 1892), nemecký filozof,
                  profesor filozofie v Halle, „posledný mohykán“ z Heglovej školy.
[
595
]
Julius Schaller
(1810 — 1868), univerzitný profesor v
                  Halle
[
596
]
hegeliánov
, prívržencov Heglovej filozofie. Georg Wilhelm
                  Friedrich Hegel (1770 — 1831), profesor filozofie na univerzite v Berlíne,
                  predstaviteľ nemeckej klasickej filozofie; tvorca reakčnej sústavy objektívneho
                  idealizmu. Objaviteľ zákonov dialektiky, ktorú až Marx postavil na vedecký,
                  materialistický základ.
[
597
]
Karl August Förster
(1784 — 1841), nemecký básnik, učiteľ
                  nemeckej literatúry na vojenskom ústave v Drážďanoch, vynikol najmä ako
                  prekladateľ talianskych klasikov.
[
598
]
nem. Vytiahol do boja na okrídlenom koni myšlienky, mal na sebe štít pravdy, mal na sebe brnenie viery.
[
599
]
Franz Bopp
(1791 — 1867), profesor východných jazykov a
                  všeobecného jazykospytu v Berlíne. Prvý náležite uplatnil v jazykovede
                  porovnávaciu metódu a prvý vedecky dokázal jazykovú príbuznosť indoeurópskych
                  jazykov.
[
600
]
August Friedrich Pott
(1802 — 1887), profesor všeobecného
                  jazykospytu v Halle, venoval sa najmä porovnávaciemu hláskosloviu v indoeurópskych
                  jazykoch. Štúr bol jeho priamym žiakom, aj si neskôr s ním dopisoval.
[
601
]
Immanuel Kant
(1724 — 1804), nemecký filozof, univ.
                  profesor v Königsbergu (dnes Kaliningrad). Bol predstavitel nemeckého idealizmu z
                  druhej polovice 18. a začiatku 19. storočia. Usiloval sa zmierovať materializmus s
                  idealizmom a do jedného systému zahrnúť protichodné filozofické smery.
[
602
]
August Tholuck
(1799 — 1877), profesor teológie na
                  univerzite v Halle. Patril k pietistickému smeru, ale — hoci bol nepriateľom
                  racionalizmu — nestotožňoval sa ani s príkrou ortodoxiou. (Pietizmus zdôrazňoval
                  zbožný život, osobné prežívanie náboženských skutočností a zotieral hranice medzi
                  kazateľmi a laikmi.)
[
603
]
Heinrich Guericke
(1803 — 1878), nemecký teológ, profesor
                  teológie v Halle, odporca nemeckej cirkevnej únie medzi luteránmi a kalvínmi,
                  prívrženec staroluteránskeho smeru v cirkvi.
[
604
]
iba buršovali s buršami
(z nem.), odkukali iba vonkajšiu
                  stránku nemeckých „buršenšaftov“, študentských spolkov
[
605
]
v kocúrkovskom filisterstve
, malomeštiactve (Hurban,
                  ctiteľ Jána Chalupku, rád používal názov „kocúrkovský“ podľa vymedzenia v
                  Chalupkovej známej veselohre Kocúrkovo, 1830.)
[
606
]
najmä od r. 1817
, totiž od slávností na Wartburgu, pri
                  tristom výročí reformácie. Slávnosti stali sa manifestáciou za slobodu a liberálne
                  tendencie mladých nemohli potlačiť ani vzápätí nasledujúce reakčné policajné
                  opatrenia.
[
607
]
Arnold Ruge
(1802 — 1880), nemecký novinár a spisovateľ.
                  Hurbanovi nebol sympatický ako predstaviteľ radikálneho liberalizmu.
[
608
]
Johannes Ronge
(1813 — 1887), nemecký teológ, r. 1845
                  založil prvý cirkevný sbor tzv. nemeckých katolíkov (oddelili sa od
                  rímskokatolíckej cirkvi, zavrhli všeličo z jej učenia a utvorili si vlastnú
                  demokratickú cirkevnú organizáciu). Štúr a po ňom aj Hurban staval sa proti
                  Rongeho racionalizmu a liberalizmu, ktorý neváhal pribrať do cirkevnej organizácie
                  aj ženy.
[
609
]
Ludwig Andreas Feuerbach
(1804 — 1872), nemecký
                  materialistický filozof, závažnejší materialista predmarxovských čias, ideológ
                  demokratickej buržoázie
[
610
]
enkomiastika
(gréc.), chválorečnenie
[
611
]
lat. Prisahať na slová učiteľa.
[
612
]
Pri pomníku Poniatowského.
Knieža Józef Poniatowski (1763
                  — 1813), synovec posledného poľského kráľa Stanislava Augusta, poľský vojvodca.
                  Bol veliteľom poľského mužstva, s ktorým pomáhal Napoleonovi I. Zahynul vo vlnách
                  rieky Elstery, kryjúc ústup francúzskeho vojska po bitke pri Lipsku. Štúr mu
                  venoval osobitný článok Pomník Poniatowského v Lipsku (Květy VI, 1840, 276 —
                  7).
[
613
]
lat. Onen burič národov
[
614
]
lat. Duša sveta.
[
615
]
lat. Najbezpečnejšie pôjdeš strednou cestou (Ovidius).
[
616
]
bitku národov u Lipska
, ktorú prehral Napoleon I., kolos
                  (gréc., obor) korzický, ako ho ďalej Hurban menuje.
[
617
]
Ve Vlasku, na ostrově Haiti.
Vlašsko je Taliansko, vtedy
                  rozdrobené na malé štátiky, navzájom nevraživé a nástroje v cudzích rukách. Haiti,
                  západoindický ostrov v Amerike, ovládali (od r. 1795 celý) Francúzi. R. 1801
                  vypuklo povstanie na ostrove a po jeho prechodnom potlačení druhé, takže r. 1803
                  Francúzi definitívne odtiahli z Haiti. V týchto rokoch boli na ostrove v radoch
                  francúzskeho vojska aj Poliaci.
[
618
]
Nabuchodonozora sekvanského.
Autor tu prirovnáva Napoleona
                  k pyšnému starovekému babylonskému kráľovi. Sekvana = Seine, pretekajúca Parížom.
                  Je to jej latinské meno.
[
619
]
„Všeobecných augšpurských novín.“
Hurban prekladá ich
                  názov Allgemeine Zeitung. „Augšburské“ nebolo v ich názve, ale sa im dokladalo na
                  rozlíšenie od iných novín toho istého názvu, vychádzajúcich v Lipsku. Preto sa
                  bežne uvádzajú ako Augsburger Allgemeine Zeitung.
[
620
]
sanskrt
je druhý tvar staroindického jazyka. Už asi v 6.
                  stor. pr. n. l. bol len jazykom vzdelancov, takže sa umele udržuje pri živote, asi
                  ako latinčina v Európe. Dôležitý je pre porovnávacie štúdium indoeurópskych
                  jazykov.
[
621
]
lat. Improvizovane.
[
622
]
cestu svoju opísal
pod názvom Cesta do Lužíc. (Vykonaná z
                  jara 1839). Priniesol ju Časopis českého Musea XIII, 1839, 464 — 90. Musejník =
                  skrátený populárny názov spomenutého časopisu.
[
623
]
akademikov slovenských
, vysokoškolských študentov
[
624
]
lat. Slovutní.
[
625
]
encyklopedistov
, francúzskych učencov a filozofov (bolo
                  ich asi 150), ktorí spolupracovali na Diderotovej Encyclopédie (náučnom slovníku v
                  17 zväzkoch, vychádzal v r. 1750 — 1766). Spájala ich dôvera v rozum, nenávisť k
                  fanatizmu, viera v pokrok spoločnosti a civilizácie. Keďže boli nedôverčiví k
                  pozitívnym náboženstvám, Hurban ich odmietol čo najrozhodnejšie.
[
626
]
voltairiánov
, prívržencov zásad francúzskeho spisovateľa a
                  filozofa François Marie Aroueta Voltaira (1694 — 1778), najlepšieho historika
                  svojej doby. Hurban ho odmieta pre jeho boj proti vonkajším náboženským znakom
                  (najmä proti katolíckej cirkvi), hoci Voltaire veril v existenciu Boha a odhodlane
                  sa staval na obranu obetí spoločenských predsudkov a justičných omylov.
[
627
]
200 zl. víd. č.
= vídeňského čísla. Táto mena platila až
                  do 1. novembra 1858, takže jej jeden zlatý činil 8 strieborných groší a 8 pruských
                  pfennigov.
[
628
]
jako Ožďany
, nepatrná obec blízko Rimavskej Soboty, kde
                  bolo maličké evanjelické gymnázium s dvoma profesormi a nepatrným počtom žiactva.
                  V biednom prostredí, pravda, bolo možno získať len chatrné vedomosti.
[
629
]
Poď do Lipska, Roztoku, Erlangy.
Hurban uvádza tieto
                  univerzity v Nemecku preto, lebo na ich teologických fakultách vládla ortodoxia, a
                  len tá mu bola prijateľná osobne aj z hľadiska slovenských potrieb.
[
630
]
chorv. najazdiť
[
631
]
Philipp Konrad Marheinecke
(1780 — 1846), nemecký teológ,
                  profesor teológie na univerzite v Berlíne od r. 1811
[
632
]
Gottlob Ernst Schulze
(1761 — 1833), profesor filozofie v
                  Helmstadte, od r. 1810 na univerzite v Göttingen
[
633
]
Eduard Gans
(1799 — 1839), profesor práva na univerzite v
                  Berlíne, nemecký právny filozof
[
634
]
Heinrich Gustav Hotho
(1802 — 1873), od r. 1829 profesor
                  estetiky a dejín umenia na univerzite v Berlíne, patril k Heglovmu smeru vo
                  filozofii
[
635
]
Carl Ludwig Michelet
(1801 — 1893), nemecký filozof,
                  profesor filozofie na univerzite v Berlíne, patril k ľavici Heglovej školy
[
636
]
Hermann Friedrich Hinrichs
(1794 — 1861), nemecký filozof
                  prísneho smeru Heglovho, od r. 1824 profesor na univerzite v Halle
[
637
]
Johann Emanuel Veith
(1788 — 1876), lekár, teológ a
                  odborný spisovateľ nemecký
[
638
]
budúcemu tribúnovi
(lat.), zástupcovi, predstaviteľovi
                  ľudu
[
639
]
nem. Duchovia národov
[
640
]
Teodiceou
(gréc.-lat.), ospravedlnením (pôv.
                  ospravedlnenie Boha, že sa v stvorenom svete vyskytuje zlo. Je to Leibnizova
                  idealistická filozofická konštrukcia.).
[
641
]
Ktorú ovšem, podľa nášho pochopu, Boh nepotrebuje, ktorú však potrebujú ľudia
                  zavedení a oslepení blýskavosťou plytkých, tak ľahko sa povrchnej mysli
                  vštepujúcich raisonementov semitického pokolenia haraburdákov a
                  darmotlachov.
[
642
]
lat. a nem. „Ja“
[
643
]
hegelingov
, heglovcov, prívržencov Heglovej filozofickej
                  školy
[
644
]
Johann Friedrich Herbart
(1776 — 1841), profesor na
                  univerzite v Göttingen, nemecký filozof, idealista, psychológ a pedagóg.
[
645
]
Karl Gottlieb Bretschneider
(1776 — 1884), evanjelický
                  teológ, cirkevný spisovateľ, dobrý kazateľ, predný zástupca „racionálneho
                  supranaturalizmu“, v podstate obyčajného racionalizmu.
[
646
]
Julius August Ludwig Wegscheider
(1771 — 1849), nemecký
                  protestantský teológ, univerzitný profesor v Halle. Jeho hlavné dogmatické dielo
                  vyšlo r. 1815 po latinsky.
[
647
]
František Spannagel
študoval teológiu vo Viedni a bol u
                  superintendenta Bilnicu v Bratislave kaplánom. Do konca októbra 1834 bol aj
                  predsedom slovenskej Spoločnosti.
[
648
]
Ján Tomka
bol ev. kaplánom v Bratislave. Zdá sa, že
                  zmienka o „prednáškach racionalistických“ týka sa jeho kázní, tak ako aj u
                  Spannagla. Greguš sa v svojich filozofických prednáškach pridŕžal tak Herbarta,
                  ako Ševrlay Bretschneidra a Wegscheidra, preto spomenuté mená nemeckých filozofov
                  musíme brať v takejto spojitosti s Gregušom a Ševrlaym.
[
649
]
tal. A všetkých ostatných
[
650
]
Jernej (Bartolomej) Kopitar
(1780 — 1844), úradník
                  viedenskej dvornej knižnice, slovinský slavista, spoluzakladateľ slovanskej
                  filológie.
[
651
]
konštruovaný apriori
(lat.), vopred (aby sa dostal taký
                  výsledok, aký patričný chce)
[
652
]
fenomenológia
, rozumej ducha, podľa Hegla, čiže asi to
                  isté, čo sa vyjadruje pojmom psychológie
[
653
]
jurisprudencia
(lat.), právna veda
[
654
]
Jeden z mladších priateľov mojich.
Bol to Viliam
                  Pauliny-Tóth. Sám Hurban cituje o tom jeho vyjadrenie v monografii Viliam
                  Pauliny-Tóth a jeho doba (v knihe Súčasníci o Ľudovítovi Štúrovi je citát na str.
                  154).
[
655
]
chorv. S oduševnením
[
656
]
blbých empirikov
(gréc.), ľudí, ktorí pri svojom
                  zamestnaní berú ohľad len na skúsenosť, takže odmietajú všetko, čo presahuje tento
                  rámec.
[
657
]
Michail Nikiforovič Katkov
(1818 — 1887), ruský publicista
                  a politik, najprv mierny liberál, potom krajný reakcionár. V sedemdesiatych rokoch
                  19. storočia mal veľký vplyv na vládu a ruskú školskú správu.
[
658
]
Karol Štajerský
(1540 — 1590) bol od r. 1564 panovníkom
                  Korutanska a iných tzv. vnútrorakúskych krajín. Jeho otec Ferdinand I. (1503 —
                  1564) bol od r. 1526 uhorským a českým kráľom. Po ňom nasledoval na tróne syn
                  Maximilián II. (1527 — 1576), reformácii priaznivý. Ferdinand II. (1578 — 1637)
                  panoval od r. 1619 do smrti. Zaňho vypuklo povstanie českých stavov, ktoré bolo
                  začiatkom tridsaťročnej vojny. Matiáš II. (1557 — 1619) panoval po Rudolfovi II. v
                  Uhorsku od r. 1608 a v českých krajinách od r. 1611.
[
659
]
Tridentinum
, ustanovenia tridentského cirkevného snemu
                  (1545 — 1563), ktorým bola posilnená pápežská moc a zvýšená protireformačná
                  činnosť katolíckej cirkvi.
[
660
]
rodiny slovenské
, rozumej slovinské
[
661
]
Johannes Brenz
(1499 — 1570), nemecký reformátor, upravil
                  cirkevné pomery vo Würtembersku. Bol od r. 1553 prepoštom a prvým farárom hlavného
                  kostola v Stuttgarte. Účinkoval v smere prísno luteránskom.
[
662
]
Vidz:
Třistoletá jubilejní slavnost (
Třistoletá jubilejní
                        slavnost…
Bol tu súbor troch príspevkov. Hurbanov mal nadpis
                     Konferenční přednáška o „Knize Svornosti“ a jejím velikém významu.) knihy
                     Svornosti, kterou slavila konference pastorální kněží evanj. A. V.
                     Nitranských
atď., vydaná k napomoženiu štipendia pre slovenských
                  kandidátov, vychádzajúcich na univerzity nemecké. Predáva sa po 50 kr. a je k
                  dostaniu u redakcie „Korouhve“, u seniora nitrianskeho (
u seniora
                     nitrianskeho:
treba ním rozumieť Jána Lešku (1831 — 1909), plodného
                  spisovateľa a dobrého rečníka) na Brezovej a u spisovateľa týchto riadkov v
                  Hlbokom.
[
663
]
Johann Christoph Friedrich Schiller
(1759 — 1805), vedľa
                  Goetheho druhý najvýznamnejší nemecký básnik
[
664
]
lat. Príbuzenstvo zostupné (syn, vnuk, pravnuk atď.)
[
665
]
Velikých Zollernov.
Hohenzollerni, už v 12. stor. predná
                  švábska rodina, získali r. 1415 Braniborsko spolu s kurfirstskou hodnosťou.
                  (Patrili medzi siedmich voličov, ktorí volili nemeckého cisára.) Z Braniborska
                  neprestajne rozširovali svoju moc, až sa Fridrich III. stal r. 1701 kráľom v
                  Prusku a konečne Wilhelm I. r. 1871 cisárom obnovenej nemeckej ríše.
[
666
]
Prusi siahli… ku filozofii, ku vede.
Všetko im bolo len
                  prostriedkom obratnej imperialistickej politiky, čo autor prehliada.
[
667
]
Altenstein, vl. Karl Stein
(1770 — 1840), pruský štátnik,
                  reorganizoval štátnu správu a upravil pomer škôl k štátu i k obciam (v r. 1817 —
                  1838 bol ministrom výučby).
[
668
]
Helén
= Grék
[
669
]
Haraburdáctva P. Hostinského.
Hurban tým rozumie Kellnerov
                  pokus o svojráznu slovenskú mytológiu (Stará vieronauka slovenská, Pešť 1871, je
                  to len začiatok obšírnej, nedokončenej práce).
[
670
]
Fantastických halucinácií Sama Hroboňa.
Narážka na jeho
                  básnickú reč, obsahujúcu ťažko rozlúštiteľné symboly. Pre mysticizmus a
                  experimenty sa Hroboňova tvorba vyradila z vplyvu na slovenské čitateľstvo.
[
671
]
David Friedrich Strauss
(1808 — 1874), nemecký filozofický
                  a teologický spisovateľ; ostro polemizoval proti kresťanským dogmám, preto ho
                  Hurban celkom rozhodne odmieta.
[
672
]
Vymiznutých… kmeňov slovanských
, lebo polabskí Slovania
                  boli práve tak rozdrobení a nesvorní, ako aj baltickí, a práve tak zanikli v
                  Nemectve, ako i tamtí.
[
673
]
Literatura na Slovensku, její vznik, rozvoj, význam a úspěchy.
                     Příspěvek k dějinám písemníctva československého.
Napsal Jaroslav
                  Vlček. V Praze. Nákladem Slavíka a Borového. 1881. V knihovni československé.
                  Redaktor Rudolf Pokorný. Díl II., 102. Pán Vlček chce nasilu nám Darwina,
[
673
]
Voltaira a materializmus západnícky pod cukríkmi vedy chutnými
                  spraviť. Ľutujeme čestného inak mladíka, keď myslí, že tým kresťanskému národu
                  slovenskému poslúži. I jemu i tomuto lepšie by poslúžili štúdiá Štúrove.
[
673673
]
Charles Robert Darwin
(1809 — 1882), anglický
                        biológ, zakladateľ známej vývojovej teórie, ktorá zreformovala biológiu a
                        vplývala aj na rad iných vied.
[
675
]
gréc. Bohorúhania
[
676
]
gréc. predovšetkým
[
677
]
Keby Samo Chalupka vyhľadal… onen list
, ktorý sa zrejme
                  nezachoval (nie je ani v I., ani v II. zväzku Listov Ľudovíta Štúra).
[
678
]
Ernest Renan
(1823 — 1892), francúzsky filozof, historik a
                  spisovateľ. Podával výsledky biblickej kritiky veľmi prístupným spôsobom, takže
                  chápeme bojovný postoj Hurbanov proti nemu.
[
679
]
lat. cechu
[
680
]
Až to zvětralé, nemožné stavení se zbortí.
O desať rokov
                  neskôr, v Dejinách literatúry slovenskej (1890), Jaroslav Vlček už inak hodnotil
                  výsledky Štúrovej školy. Litera na Slovensku… bola dielom veľmi mladého, sotva
                  dvadsaťročného človeka, ktorý vo všeličom pozmenil svoje náhľady.
[
681
]
Michal Czajkowski
(1808 — 1886), poľský spisovateľ s veľmi
                  pohnutým životom, beletrista, ktorý zaujímal sympatické stanovisko k Ukrajine a
                  jej pamiatkam. V češtine vyšli všetky jeho významnejšie práce (po časopisoch alebo
                  knižne). Štúrovci ho tiež mali radi. Jeho Powieści kozackie vyšli r. 1837.
[
682
]
nem. Nečítali ste ešte nič takého čerstvého a pôvodného.
[
683
]
Therese Albertine Louise Robinson rod. von Jacob
(1797 —
                  1870), americko-nemecká spisovateľka. Okrem beletrie zaoberala sa historickými,
                  literárnymi a jazykovednými štúdiami, najmä slovanských jazykov (v detstve sa
                  dostala s otcom, univerzitným profesorom, do Ruska).
[
684
]
nem. Srbské ľudové piesne, v metrickom preklade a s historickým úvodom od
                  Talvj.
[
685
]
Výsledok týchto konverzácií
bol Štúrov príspevok Písně
                  Srbů (Květy VI, je to str. 53 — 54 ich XIV. prílohy).
[
686
]
Geschichte der slawischen Sprache und Literatur nach allen
                     Mundarten
(nem.), Dejiny slovanského jazyka a literatúry podľa
                  všetkých nárečí. Dielo vyšlo r. 1826 v Budíne.
[
687
]
Hludwing
vlastne Chlodovech (481 — 511), kráľ Frankov.
                  Panoval najprv len nad časťou Frankov, germánskeho národa, ale postupne násilne
                  poodstraňoval kmeňových kráľov, takže zjednotil všetkých Frankov pod svojou
                  vládou.
[
688
]
Cornelius Tacitus
, rímsky dejepisec, jeden z najväčších
                  svetových historikov. Jeho spis o Germánii je hlavným prameňom známosti
                  starovekých pomerov v tejto časti Európy.
[
689
]
Simonistek u Francouzů
, zrejme prívrženkýň
                  saint-simonizmu, utopického socializmu začiatkom 19. storočia.
[
690
]
Lady Rosine Bulwer
(1807 — 1802), rozsobášená žena známeho
                  románopisca Edwarda Lytton-Bulwera (1805 — 1873). Napísala niekoľko románov,
                  dokazujúcich jej nadanie, lenže sú výstredné a fantastické.
[
691
]
talmi-zlata
(franc.), nepravého zlata, napodobeniny
                  (pochádza od mena franc. továrnika Tallois)
[
692
]
pri konvente kežmarskom
, rozumej miestneho sboru, ktorý
                  rozhodoval o obsadzovaní profesorských miest
[
693
]
Já na Vaši břetislavskou stolici… vystoupím.
Pravda,
                  nestal sa na nej profesorom, ale iba námestníkom profesora Palkoviča.
[
694
]
Pass si konati můžeš do Nemecké země.
Škultéty zostal v
                  Bratislave až do jari r. 1841, vtedy sa totiž stal Jozeffyho kaplánom v Tisovci.
                  Na štúdiá do Nemecka sa potom už ani nedostal.
[
695
]
Dobrovského Institutiones…
Dielo vyšlo vo Viedni r.
                  1822.
[
696
]
lat. Základy starého nárečia
[
697
]
Michal Wiszniewski
, Historya literatury polskiej, I — X.
                  Dielo vyšlo v Krakove v r. 1840 — 1857. Štúr vedel o vychádzaní diela asi z
                  poľských časopisov.
[
698
]
Ján Benedicty
(1799 — 1847), buditeľ, bol od r. 1819 do
                  smrti profesorom kežmarského ev. lýcea. Jeho rektorom (riaditeľom) bol viac ráz,
                  bol ním i v škol. roku 1840/41.
[
699
]
Ondrej Bodický
bol v tom istom roku už farárom na Sennom,
                  takže zmienka v Škultétyho liste o ňom bola len kombináciou mladého
                  buditeľa
[
700
]
Karol Kellner
, už známy, bol v Ožďanoch profesorom v r.
                  1840 — 1843
[
701
]
Samuel Lörincsék
bol profesorom teológie v Kežmarku,
                  odkiaľ išiel r. 1845 za farára na Lovinobaňu, do Novohradskej.
[
702
]
bornírovaní tupoumci
(z nem.), obmedzení, zadebnení
[
703
]
Jonatan Dobroslav Čipkay
(1819 — 1861), buditeľ (činný bol
                  i literárne), neskoršie bol ev. farárom v Drienčanoch.
[
704
]
Ondrej Javor
(1818 — 1878), buditeľ, neskorší ev. farár v
                  Očovej, vo Zvolenskej
[
705
]
„Susedy Slávy“
, je to Kollárov výraz zo Slávy dcery
[
706
]
Václav Kliment Klicpera
(1792 — 1859), český spisovateľ
                  (veselohry a frašky), bol od r. 1819 humanitným profesorom v Hradci
                  Královej.
[
707
]
Josef Chmela
(1793 — 1847), profesor, usilovný, hoci
                  nepôvodný literát, Klicperov priateľ.
[
708
]
Nešťastne zo schodov.
Prípad sa stal 16. septembra 1840.
                  Štúr, ako sám písal neskoršie, padol cez celé poschodie. Pochrámal si pravú ruku,
                  takže musel zostať u hostiteľov Pospíšilovcov.
[
709
]
Mária Pospíšilová
, keď sa Štúr s ňou rozišiel, aby sa
                  nehatene mohol venovať národnej práci, vydala sa r. 1845 za lekára do Rýmařova.
                  Umrela r. 1876 a v manželstve, ako sa hovorí, bola šťastná.
[
710
]
Jaroslav Pospíšil
(vlastne Jan, ako i otec, 1812 — 1889),
                  prevzal koncom r. 1842 otcovu pražskú kníhtlačiareň. Bol tiež plodným nakladateľom
                  a pracoval aj literárne.
[
711
]
Boleslav Jablonský
(vlastným menom Karel Eugen Tupý, 1813
                  — 1881), vtedy teológ premonštrátského kláštora v Prahe. Neskoršie prepošt v
                  premonštrátskom kláštore vo Zwierzyńci pri Krakove, český spisovateľ a
                  básnik.
[
712
]
Holubice smutná zletovala kraje.
Je to začiatok druhej
                  básne (spolu sú tri), ktorú Štúr zaradil medzi
Krakovjáky
(Básne, 1954, 49).
[
713
]
Ach, vy lesy, pusté lesy.
Báseň s týmto začiatkom má
                  nadpis Smutek (Básne, 1954, 120).
[
714
]
Zapomni, drahá, zapomni jinocha.
Názov tejto básne, ktorú
                  Hurban podáva celú, je Rozžehnání (Básne, 1954, 125 — 126). — Meno Boleslav
                  Záhorský si Štúr zvolil podľa Boleslava Jablonského, ktorého očarila tá istá
                  deva.
[
715
]
V úvodnom článku novín svojich.
Bol to Štúrov článok Život
                  domáci a pospolitý (Slov. nár. noviny I, 1845, č. 25, str. 98). Hurban odpovedal
                  Štúrovi v článku Slovensko a jeho život literárny.
[
716
]
„Na poli domácnosti slovenskej vychválená spevavosť Slovákov zavčasu
                  zakorenila,“ písal ja, „a ako balzam a silné korenie ich života až do našich dní
                  pri nich zachovala sa. Každá dolina, každé mestečko a dedina má svoje piesne a
                  spevy. U Slovákov je všetko spevom oslávené, ľan i čerešienka, lipka i potôčik,
                  záhradka a záhončok, hora i dolina, prievoz s prievozníkom, kukulienka s
                  hrdličkou, kostolík so zámkom, jeleň so sokolom, šťastie a bôľ lásky. Slovom
                  všetko okolie Slováka žije v piesňach jeho, i celá doterajšia lyrika národná z
                  hľadiska lásky život svoj berie a prijíma. Pravda, že i táto povaha neušla
                  posmechu, sú čo vravia s úsmeškom, že Slovák nič nerobí, iba spieva; pravda, že i
                  z našich mužov jeden rozmrzel sa na piesne slovenské a povedal hypochondricky: „Či
                  sa ustavične, ale ustavične nespieva len o láske, o ženbe, o pohrabe, že človek až
                  zunuje?“ (Citácia to bez udania mena z úvodného článku Štúrovho.) „No medzitým my
                  — hovorím na to ja — chovajúc inú mienku i o týchto piesňach slovenských, tu iba
                  to riecť môžeme, že život je obsah piesní národných, či ony znejú o láske a ženbe,
                  či o dačom inom. Kde však život rodinný v takom svetle je vyvinutý ako u Slovákov,
                  tam tieto písané sú zlaté pamiatky čistočného života národa. Vytri tieto piesne a
                  vytrieš cudnosť z národa, prestať oslavovať lásku a manželstvo kresťanské a
                  rozostavovať pomôžeš bordely po mestečkách a dedinách, tak ako ich vidíme po
                  velikých mestách nabudované, z ktorých piesne o láske a ženbe dávno vysťahovali
                  sa.“ (Slovenské pohľady, Starý beh, I, 1, str. 23.)
[
717
]
my stretneme sa ešte raz s týmto bôžikom
, lásky totiž.
                  Malo tak byť pri zmienke o Adele Ostroluckej, ale Hurban neprišiel až potiaľ v
                  Štúrovom životopise. Pravda, treba mať na mysli, že i „v poslednom svojom
                  pokušení“ Štúr „nezvratným zostal“ len preto, lebo Adelka umrela r. 1853. Inak by
                  sa bol tento posledný ľúbostný román zakončil azda románovo, totiž
                  manželstvom.
[
718
]
Dňa 10. septembra 1840
, vtedy povedal totiž Zay ako
                  novozvolený generálny dozorca svoju nástupnú reč.
[
719
]
i pod zákonom
, bol to zákonný článok XVI. z roku
                  1790/91
[
720
]
lat. Tak.
[
721
]
lat. Správne.
[
722
]
Romanů, Rumunov.
Hurban zrejme cituje z príležitostnej
                  tlače, ktorá hneď r. 1840 priniesla v preklade v bibličtine Zayovu celú nástupnú
                  reč.
[
723
]
Grófovi bučanskému.
Zay býval zväčša na svojom majetku v
                  Bučanoch (pri Trnave).
[
724
]
Stolično-kongregacionálnych.
V stoličných kongregáciách,
                  ako sa latinsky volali zhromaždenia jednotlivých stolíc, pred r. 1848 zasadali len
                  zemani. Slovenskí zemani už v tom čase naplno veslovali do maďarských vôd, keďže
                  sa chceli pre zachovanie svojich stavovských výsad aj rečove prispôsobiť maďarskej
                  šľachte.
[
725
]
s takýmto obrom filištínskym
, ktorého bolo možno tak ľahko
                  poraziť, ako Dávid porazil biblického obra Goliáša.
[
726
]
Palkovič v predmluve k druhému dielu „Tatranky“, zväzku 1. zo dňa 18. mája 1841
                  toto píše o pomere tomto: „Hlavním pomocníkem při vydání tohoto svazku byl
                  vydavatelovi jeho bývalý střídník, vysoceučený p. Ludvík Štúr, velmi umělý,
                  horlivý a přičinlivý mladý Slovan, rodem ze Zay-Uhrovce, trenčanské stolice,
                  kterýž dva roky v Hále na učení pobyv, minulého podzimku sem se navrátil a již i z
                  nejednoho dobrého článku ve Květech, v Muzeovníku, ve Vlastimilu (
Ve
                     Vlastimilu.
V tomto českom časopise mal Štúr r. 1841 v II. a III.
                  zväzku prvého ročníka vytlačený príspevok Určení Ruska v ohledu na Asii. (Str. 99
                  — 123 a str. 217 — 238.)) a j. vytištěných vůbec známý.“
[
727
]
Hrozivý list na brata Ľudovítovho.
Text listu podávam
                  ďalej v úplnom preklade, keďže Hurban tento aj nasledujúce listy podáva skôr v
                  parafráze, prípadne len vo voľnom preklade.
[
728
]
Ešte len štyri týždne staré bolo generálne inšpektorstvo Zayho, a už takto
                  terorizoval mladého učenca slovanského tento veľmož slovenský. Aby zostal pamätník
                  na smutné počiatky haraburdáctva maďarónskeho, kladiem tu celý ten list v jeho
                  baroknej pôvodine: „Clarissimo ac Doctissimo Domino Carolo Stúr, J. Gymnasii
                  Modrensis ev. aug. Conf. Professori ac Rectori p. t. mihi colendo. Bucsányban Oct.
                  8án 1840. Clarissime Rector ac Professor mini colende! Innotuit mihi, quod
                  Claritatis Vestrae Hala redux D. frater in eo adlaboret, ut Slavicae linguae
                  Cathedra in Lyceo posoniensi erigatur. Hic non in respectum summenda privata mea
                  opinio, ast spiritus et clarus tenor legum patriarum, desideriis fulcitus
                  regiminis atque altioribus ordinibus, in quorum nexu, non tantum similis cathedrae
                  erectio non promoveretur, ast erecta mox sufferetur, at superioritas eandem
                  admilleus, responsionis oneri subsiceretur, in erigentes strenne investigaretur.
                  Doleret certe, si conatus illi altiori loco delationem subirent, et mihi, vel alio
                  strenna investigatio imponeretur, cujusquamvis bene sciam Slavicae linguae
                  culturam unicum esse conatuum finem, inamoenae, nefors triste essent sequellae, at
                  omnem in casum Cathedrae illius instantanea sublatio. Agrumentationes hic nihil
                  opitulantur, legum tenor est clarus, altiores intentiones his innixae, et si
                  claritatibus Vestris non, mihi tamen perbene sunt notae. Praetermitto ad idem
                  resultatum ducentes alias sinistras sequellas, nempe, publice manifestandum
                  jurisdictionum (I Cottum) et publicae opinionis resensum, qui se non tantum in
                  congregationibus, sed etiam facillime in comitiis ipsis post celebrandis
                  manifestare posset, et qui non tantum Claritatis Vestrae fratrem, certe eximn
                  ingenii virum, sed etiam Lyceum Posoniense, Districtum, et integrum ev. aug. conf.
                  coetum compromittere posset, et animos fratrum reformatorum jam conciliatos
                  novitus abalienabit. Verbo erectio Cathedrae Slavicae in regno Hungariae altiori
                  loco nunquam admittetur, et, dato non concesso, admissa, ex omni parte impugnata
                  ruere deberet, et structores una moraliter immolaret. Haec ad amicas aures
                  exoneravi, prout aliud, conscientiam meam Potuissem, qua Generalis Inspector
                  breviter et energice opinionem meam depromere, ast proposui, prius qua Carolus Zay
                  Claritates Vestras, quas certe sincere aestimo, ad sequelas conatuum attentas
                  reddere. Amice svadeo, quod si, ut audire licet, Claritatis Vestrae D. frater
                  culturae linguae Slavicae semet devoverit, in ditionibus haereditariis
                  adplicationem impetrare intendat, quod eidem certe succedet, hic, si a proposito
                  hand desistat, eidem fortuna secunda vix erit. Qui singulari cum cultu sum
                  Claritatis Vestrae obligatissimus servus Carolus Comes Zay.“ (
Doslovné
                     znenie listu v preklade:
P. T. slovutnému a vysokoučenému, mne
                  váženému pánovi Karolovi Štúrovi, profesorovi a riaditeľovi povestného modranského
                  evanjelického gymnázia. V Bučanoch 8. októbra 1840. Slovutný, mne vážený riaditeľ
                  a profesor! Dozvedel som sa, že pán brat Vašej slovutnosti, vracajúci sa z Halle,
                  o to sa snaží, zriadiť na bratislavskom lýceu katedru slovanskej reči. Tu sa nemá
                  brať ohľad na moju súkromnú mienku, ale na ducha a jasný zmysel krajinských
                  zákonov, opierajúci sa o želania vlády, ako aj vyšších stavov, podľa ktorých
                  nielenže by sa nenapomáhalo zriadenie podobnej katedry, ale keby aj bola zriadená,
                  čoskoro by sa musela zrušiť a vrchnosť, ktorá by ju povolila, vystavila by sa
                  ťažkej zodpovednosti a proti zakladateľom by sa prísne zakročilo. Isteže by bolo
                  žalostné, keby sa tieto úsilia udali na vyššom mieste a mne alebo niekomu inému by
                  bolo zverené vyšetrovanie, hoci dobre viem, že jediným cieľom týchto snáh je
                  vzdelávať slovanskú reč, jednako následky toho by boli neutešené, ba azda smutné,
                  ale v každom prípade výsledkom by bolo zrušenie tejto katedry. Dokazovanie by tu
                  nič nepomáhalo, zmysel zákonov je jasný a vyššie nariadenia, o ne sa opierajúce,
                  keď aj nie Vašim slovutnostiam, ale mne sú veľmi dobre známe. Nespomínam ani iné
                  nešťastné následky, vedúce k tomuto výsledku, totiž to, že by sa mohla verejne
                  prejaviť nevôľa právomocností (slávnych stolíc) a verejnej mienky, ktorá by sa
                  mohla manifestovať nielen v stoličných zhromaždeniach, ale veľmi ľahko aj na
                  čoskoro nastávajúcom krajinskom sneme. Ona by mohla do zlého svetla postaviť
                  nielen brata Vašej slovutnosti, muža zaiste nevšedného nadania, ale aj
                  bratislavské lýceum, dištrikt, aj evanjelickú augsb. vyznania cirkev ako celok, a
                  poznova by odcudzila mysle bratov kalvínov, s nami už upokojených. Slovom,
                  zriadenie slovanskej katedry v uhorskom kráľovstve nikdy nebude vyšším miestom
                  povolené, a pripusťme, že by sa aj povolila, musela by podľahnúť útokom zo
                  všetkých strán a zároveň by mravne zabila aj svojich pôvodcov. Týmto som si uľavil
                  ako voči priateľom, tak aj voči svojmu svedomiu. Bol by som síce mohol ako
                  generálny dozorca skrátka a rázne prejaviť svoju mienku, rozhodol som sa však
                  najprv ako Karol Zay Vaše slovutnosti, ktoré si skutočne úprimne vážim, upozorniť
                  na následky tých úsilí. Radím priateľsky, ak by sa, ako počúvam, pán brat Vašej
                  slovutnosti bol zasvätil vzdelávaniu slovanskej reči, aby sa snažil si nájsť
                  miesto v dedičných krajinách, čo sa mu tam iste podarí. Tu, akže neodstúpi od
                  svojho úmyslu, sotva vyhne neprajnému osudu. Osobitnou úctou Vašej slovutnosti
                  zvlášť zaviazaný služobník Karol gróf Zay.)
[
729
]
Augšpurgerka, rozumej Allgemeine Zeitung
(augsburské
                  noviny, už oboznámené)
[
730
]
Code Napoleon
(franc.), Napoleonov zákonník, novší a
                  pokrokovejší ako predchádzajúce zákony, ktoré platili na tom území do jeho
                  uvedenia.
[
731
]
I jury počíta sa.
Hurban tu uvádza meno porotného súdu po
                  anglicky.
[
732
]
Znenie listu v preklade:
Najvznešenejšiemu pánovi, pánovi
                  Karolovi grófovi Zayovi z Csömöru, dedičnému pánovi Zay-Uhrovca, komorníkovi Jeho
                  cisársko-kráľovského apoštolského Veličenstva, ako aj generálnemu dozorcovi evanj.
                  aug. vyzn. cirkví a škôl v slávnom Uhorskom kráľovstve (p. t.), pánovi mnou
                  najhlbšie ctenému.
Nikdy som nemal v úmysle zakladať nejakú novú katedru slovanskej reči na
                  slávnom bratislavskom lýceu, lež na dávno založenú a našimi úradmi, najmä aj naším
                  slávnym dištriktuálnym konventom potvrdenú katedru vystúpiť ako suplent alebo
                  adjunkt pána Palkoviča, ktorého tlačí jeho staroba, takže pre ňu nemôže náležite
                  zastávať úradnou autoritou mu zverený úrad. Keďže som práve teraz po návrate z
                  Nemecka bez zamestnania, chcel som na ňu vystúpiť s tým statočným úmyslom, aby som
                  v tomto postavení za nejaký čas mohol podľa svojich síl niečím prispieť na
                  všeobecný rozkvet našej drahej spoločnej vlasti, Uhorska, ktorý rozkvet podľa
                  môjho presvedčenia veru je nie možný bez toho, aby aj slovanská časť našej vlasti
                  nevykročila na dráhu vzdelanosti, ktorú šľachetný maďarský národ práve teraz tak
                  nádejne nastúpil. Pred polštvrta rokom pán Palkovič pre svoju starobu požiadal
                  slávny dištriktuálny konvent, aby mu povolil mať suplenta, a konvent s ohľadom na
                  opodstatnenosť žiadosti mu to ako riadnemu profesorovi aj povolil. Tým cieľom sa
                  slávny bratislavský profesorský sbor zišiel ako komisia, vyslaná slávnym
                  dištriktuálnym konventom, ktorá ma hneď vymenovala pánu Palkovičovi za adjunkta.
                  Toto miesto som zastával poldruha roka a okrem toho mal som za príjemnú povinnosť
                  prednášať gréčtinu spolu s inými predmetmi na gymnáziu ako zástupca pánov
                  profesorov. Keď som však odišiel do Nemecka, aby som sa venoval vedám, tým bola
                  moja funkcia na dva roky prerušená. Po svojom návrate, keď aj pán Palkovič
                  prejavil želanie mať ma vedľa seba v mojej predošlej funkcii, chcel som byť
                  dosadený na svoje miesto, aby som, ako som už podotkol, mohol vykonať niečo
                  užitočného pre našu vlasť a pretože nemám poruke nijaké iné zamestnanie. Mám pevnú
                  nádej, že Vaša grófska Milosť po uvážení predostretých okolností neodoprie mi svoj
                  vysoký súhlas. Jediným cieľom slovanskej katedry v Bratislave je: budúcich
                  učiteľov dôkladne oboznámiť s rečou, v ktorej raz budú ľud vyučovať, keďže bez jej
                  dôkladnej znalosti nie je možné uskutočniť vznešené učiteľské poslanie. Skoro celý
                  náš dištrikt skladá sa takmer z čistoslovanských sborov, a preto sa mi zdá byť
                  potrebným, aby mal na svojom jedinom lýceu katedru tejto reči. — Tiež sa úfam, že
                  naši milí spoluobčania Maďari nebudú mať nič proti tomu, keď im bude známe
                  skutočné poslanie tohto ústavu, ktorým predsa nie je nič iného, ako napomáhanie
                  vzdelanosti, humanity v našej milovanej vlasti. Naša drahá vlasť, pre ktorú sme so
                  svojimi šľachetnými maďarskými spoluobčanmi svorne prinášali obete každého druhu,
                  a aj naďalej za všetkých okolností podľa svojich síl prinášať chceme, neuprie
                  svojim dietkam to najšľachetnejšie, najkrajšie, čo humanita pokladá za svoje,
                  totiž vzdelanie, ba — ako veríme — bude napomáhať humánne úsilie svojich detí
                  prostredníctvom svojich šľachetných hodnostárov. Veď bolo a je stále jednou z
                  požehnaných základných zásad našej otcovskej vlády rovnako napomáhať vzdelávanie
                  všetkých národov, ktoré jej zverila prozreteľnosť, a zachovávať národnosti. V
                  tomto zmysle sa naša otcovská vláda bola vyslovila v svojich milostivých, na sneme
                  vyjadrených rozhodnutiach, a nedávno aj v milostivom mandáte, v ktorom síce boli
                  zakázané dovtedajšie spoločnosti pre vzdelávame materinských rečí na evanjelických
                  lýceách, ale zároveň úsiliu o dokonalé osvojenie si materinských rečí, najmä aj
                  slovanskej, dostala sa pochvala a schválenie. Ja teda s dôverou pozerám na našu
                  otcovskú vládu, že verná svojim základným zásadám schváli slovanskú katedru po
                  podanom oboznámení s jej čistým zámerom. Myslím, že záverom treba podotknúť ešte
                  jednu vec.
Sú niektorí ľudia, ktorých vedie čistá láska k vlasti a pre ňu majú obavy, že
                  by sa štúdiom slovanskej reči a napomáhaním vzdelania slovanského národa nahrávalo
                  istým cudzím vplyvom. Neuznávam v tejto obave čistú lásku k vlasti, ale som čím
                  najúprimnejšie presvedčený o opaku. Hovorím ako ten, ktorý neskrýva svoje
                  presvedčenie, aj keby mu ono privodilo zato nepríjemnosti. Nikdy nie sú národné
                  sympatie také mocné, ako sú duchovné, a s nimi ruka v ruke idúce hmotné záujmy
                  národa. Ony sú skutočnými vzpruhami všetkých národných prejavov a všetkých
                  národných počinov. Považujem za potrebné vysloviť toto presvedčenie po
                  starostlivej úvahe o politickom živote národov. Dejiny nám na to dávajú nesčíselné
                  príklady. Maloázijskí Gréci, Peržanmi utláčaní, obracali sa s prosbou o pomoc na
                  svojich európskych bratov; boli by sa však zo všetkých síl opreli proti ich
                  nadvláde, nech im Peržania nesiahnu na ich duchovné a hmotné záujmy. Rýnsko-pruské
                  provincie sú veľmi oddané Francúzsku, nech aj proti tomu augsburské Všeobecné
                  noviny čokoľvek hovoria, lebo okrem toho, že majú to isté náboženstvo ako aj
                  Francúzi, majú pred inými nemeckými štátmi rôzne politické a obchodné výhody,
                  ktoré im zabezpečuje Napoleonov zákonník, ako napr. porotu. Národnosť, totožná so
                  všetkými ostatnými Nemcami, nijako im neprekáža mať sympatie ku Francúzsku. Je to
                  večný prirodzený zákon, že si človek najväčšmi cení svoj duchovný blahobyt a že mu
                  dáva prednosť pred akýmikoľvek národnými sympatiami.
Napokon čo najsrdečnejšie ďakujem Vašej grófskej Milosti za tú, ako som z hĺbky
                  srdca presvedčený dobre mienenú radu, aby som sa vysťahoval do iných dedičných
                  krajín, akže sa chcem zaoberať vzdelávaním slovanskej reči. Vaše grófske Milosti,
                  spolu s milostivým predchodcom blahej pamäti, preukázali toľko dobrého mojim
                  príbuzným, že by som už pre povďačnosť ani na chvíľku neváhal poslúchnuť Váš
                  pokyn, prišiel som však so statočným úmyslom verne slúžiť svojej milej vlasti a
                  niečo osožného jej preukázať. Súc si povedomý svojho statočného úmyslu, ponúkam
                  našej vlasti svoje služby v úfnosti, že keď aj nie hneď, ale neskôr uzná moju
                  snahu a po zásluhe ju ocení. Akže by ma zájsť malo niečo nepríjemného, čo viac
                  zlého, nič viac by som neurobil, nič viac nevytrpel, než čo vyžaduje to
                  najšľachetnejšie v humanite, totiž vzdelávanie národa. Toto je tá cesta, ktorou
                  kráčali všetci tí, ktorí priložili ruku k dielu ľudskosti a na ňu ja chcem s božou
                  pomocou v plnom vedomí smelo nastúpiť.
Keď znova prosím o láskavú dobroprajnosť Vašu grófsku Milosť, odporúčajúc sa do
                  ďalšej vzácnej priazne zostávam Vašej grófskej Milosti nejponíženejší služobník
                  Ľudovít Štúr.
[
733
]
Keby Poľska ešte samostatná stála.
Zayovo rozumovanie v
                  tomto liste, písanom Štúrovi, sa až veľmi ponáša na jeho vývody v liste, upravenom
                  na profesorov levočského lýcea. Jeho kuriózne dôvodenia rozobral a náležitou
                  iróniou vyšľahal Ján Chalupka v brožúre Schreiben… (List).
[
734
]
Celá táto táranina Zayho nie je hodna odpovede, ako i Štúrovi neslúžila k
                  inému, ako k dokonalému vyliečeniu ho z jeho optimizmu, ktorým nasilu seba samého
                  presvedčiť chcel o statočnosti rytierskej a zdravom rozume tohoto slovenského
                  velikáša. Aké mĺkve sú to náhľady vidno, i z posledného pasusu, kde o
                  samostatnosti živlu maďarského hovorí, keď známa je vec, že Maďari za prvej doby
                  len so Slovákmi proti Nemcom a s Nemcami zase proti Slovákom, potom s Turkami
                  proti Rakúšanom, najnovšie s Rakúšanmi proti Slovanom operovali a operujú! Nemeckú
                  ale kultúru pliesť do záujmov maďarizmu je blbstvo. Viď boj proti nemeckému divadlu
[
734
]
a príslovie „mégis hunczut a nemet.“ (maď. Nemec je predsa len
                  prefíkanec.) No a tá zemepisná poloha! Tá len ešte maďarizmu pomôže! Tie potoky z
                  tých hôr slovansko-románskych ich dnes zajtra vytopia ako sysľov!
[
734734
]
vidz boj proti nemeckému divadlu
,
                        peštianskemu
[
736
]
Za Ľudvíkom XIV.
(1638 — 1715), francúzskym kráľom v r.
                  1643 — 1715. Jeho výrok, že už nieto viac Pyrenejí, týka sa španielskeho
                  dedičstva, lebo kráľ tejto vtedy ešte svetovej ríše, Karol II. (zomrel r. 1700),
                  ustanovil ako bezdetný za svojho nástupcu Ľudvikovho vnuka Filipa z Anjou. O
                  španielske dedičstvo povstala dlhá vojna, skončená až r. 1713 mierom v Utrechte.
                  Ľudvíkov vnuk síce zostal španielskym kráľom, ale veľká časť ríše pripadla iným
                  panovníkom.
[
737
]
franc. Nieto viac Pyrenejí, nieto viac Karpát.
[
738
]
franc. Od vznešeného ku smiešnemu je len krok.
[
739
]
lat. Uľahčil som svojmu svedomiu.
[
740
]
Znenie listu v preklade:
Bučany 31. októbra 1840. Milý
                  Štúr! Keď som prečítal Vás list z 25. októbra, mimovoľne sa mi natiskla myšlienka:
                  je to predsa len škoda, že taký nadaný mladý človek zvolil si najnepriaznivejšie
                  javisko na vykonanie svojej hlavnej životnej úlohy, a tak podaromnici zmrhá čas a
                  sily. Však konečný cieľ sám osebe mohol by za iných pomerov byť chvályhodný, lenže
                  v krajine, kde sa začínajú tak mocne rozvíjať politická a náboženská sloboda, duch
                  pospolitosti, národná reč — niečomu takému sa nemôže dariť. Slovanská reč ako
                  národná reč nie je už viacej rečou slobody a protestantizmu, jej rozvoj sa teda
                  môže medzi ne obe vtierať len ako rušivý prvok. Nechcem opakovať, čo som už
                  častejšie verejne povedal — ani mienku voľnej Európy, preto sa obmedzím len na
                  Vami nadhodený cieľ zriadenia slovanskej katedry v Bratislave: totiž dôkladne
                  oboznámiť budúcich učiteľov s rečou, v ktorej raz majú poúčať ľud a napomáhať
                  vzdelanosť a humanitu.
Verím, že terajší stupeň vzdelávania slovanskej reči by stačil a postačí
                  vštepovať zmysel pre náboženstvo, pre vlasť, hodnotenie ľudí, konštitučnú slobodu,
                  pre vernosť k panovníkovi a že etymologické bádania všetko toto sotva viac pomôžu
                  upevniť v srdciach ľudu. Čo sa však týka napomáhania vzdelanosti, humanity:
                  ohľadom toho s Vašim dovolením poviem, že dosiaľ sme síce boli utisnutí na Nemcov,
                  ale nikdy sme neboli, ani nebudeme utisnutí na našich slovanských bratov.
V každom odvetví, najmä v učiteľskom povolaní, možno pracovať za záujmy
                  ľudskosti, tie sa neobmedzujú na slovanskú katedru. Ak to, milý Štúr, čo som tu
                  len v niekoľkých hlavných črtách nadhodil, pokojne uvážite, musíte prísť k
                  presvedčeniu, že v tejto krajine v každej inej, len nie práve v tejto oblasti
                  môžete požehnane účinkovať na prospech svojich spolubratov a najmä svojich
                  súvercov. Ale dajme tomu — čo ja nepripúšťam — že by ste aj dosiahli svoj
                  najbližší cieľ, Vaša úradná existencia by bola zabezpečená iba z dneska na zajtra,
                  a teda potom, ako aj teraz, práca a námaha by boli stratené. Vašou povinnosťou je
                  pracovať za vieru a vlasť, za Maďarstvo, a nie rozmárniť svoje krásne nadanie v
                  jazykovednom bádaní, aby ste sa, doň pohrúžený, napokon spolu s mnohými inými, aj
                  keď dobromyseľnými, zobudili na plieskanie kančuky.
Keby tu bolo ešte mocné a samostatné Poľsko, dalo by sa hovoriť o šírení
                  slovanskej reči, alebo, ako sa to teraz s obľubou nazýva, jej kultúry. Keďže však
                  táto vysunutá pevnosť európskej inteligencie a slobody padla a náboženské, rečové
                  a konštitučné hranice stoja tu dokaličené ako pamätník krásnej minulosti, zároveň
                  však aj ako varovné znamenie s výstrahou pre budúcnosť, prišiel rad na Uhorsko
                  pochopiť túto svetohistorickú chvíľu a nastúpiť na miesto Poľska. Dopomáha mu k
                  tomu aj samostatný živel Maďarstva, nemecká kultúra, ako aj jeho zemepisná poloha.
                  Aby sa mohla vykonať táto veľká úloha, je predovšetkým potrebné vystríhať sa
                  akýchkoľvek, čo aj najvzdialenejších stykov s oným mocným nepriateľským živlom a
                  jeho nevedomých nositeľov, uhorských Slovanov, treba pomaďarčiť. Ak sa to zmešká,
                  čoskoro bude môcť aj cár zvolať ako Ľudovít XIV., nie síce „nieto už Pyrenejí“,
                  ale „nieto už Karpát“, a potom nám už nič iné nezostáva, len sa rozlúčiť s
                  kultúrou, slobodou, protestantizmom.
Kto toto nechápe, nechce to pochopiť. Ale nech je už akokoľvek, verní
                  zástancovia inteligencie, duchovného pokroku, a na ich čele protestanti, nikdy
                  neobetujú veľké záujmy ľudstva nijakému subjektívnemu záujmu, najmenej však
                  etymologickým bádaniam a jazykovedným cvičeniam, a nebudú podporovať káru šírenia
                  ruskopravoslávneho živlu. Aj keby toto všetko podporovatelia uhorského Slovanstva
                  vyhlasovali za číry výmysel, alebo ho dobromyseľne za niečo takého pokladajú,
                  jednako je najsvätejšia povinnosť tých, ktorí sú bližšie oboznámení s politickými
                  pomermi, a majú pred očami nielen záujmy protestantizmu, ale aj záujmy ľudskej
                  všeobecnej kultúry a inteligencie, aby boli na stráži a nedali sa ani peknými
                  slovami učičíkať, ani nejakým prejavom moci sa nedali zastrašiť, lež musia s celou
                  účinnosťou pracovať za veľký cieľ a Uhorsko pomaďarčiť. Toto hovorí Zay Štúrovi,
                  na dôkaz toho, že si váži jeho hlavu i srdce, a odvolávajúc sa na oboje, želá si
                  ich presvedčiť. Ak sa to nepodarí, tak ho priateľsky vystríhal ako statočný,
                  úprimný muž, prenechávajúc konventu a ostatným úradom, aby konali svoju povinnosť
                  v duchu zákonov, vlády a verejnej mienky, a vopred ľutuje, ak bude raz donútený
                  vystúpiť ako generálny dozorca.
Milý Štúr, nedajteže sa opájať myšlienkou mučeníctva, však teraz už kacírov
                  nepália, od vznešeného ku smiešnemu je len krok — a ja by som si naozaj neželal,
                  aby ste sa stali tým posledným. Predsa muž takých vedomostí a takého nadania, ako
                  ste Vy, má pred sebou široké pole, načože by ste sa teda obmedzovali na ten odbor,
                  ktorý, aj keby sa Váš cieľ dal dosiahnuť, nepriniesol by nič — ako som dostatočne
                  dokázal — ani Vašej vlasti, ani Vášmu náboženstvu. Uľahčil som svojmu svedomiu. So
                  všetkou úctou Váš najoddanejší Zay.
[
741
]
s tým cerberusom
, nepriateľským strážcom (doslovne psom,
                  keďže Kerberos bol podľa predstáv starých Grékov strážcom vchodu do podsvetia, kam
                  každého vpustil, ale nikomu nedovolil vyjsť z neho).
[
742
]
Již dávno vstoupils do skutečného života.
Zoch bol totiž
                  už od r. 1837 farárom v Jasenovej.

--- KAPITOLA 2 ---

Kniha druhá
Obsah
I.
II.
III.
IV.
V.
VI.
VII.
VIII.
I.
Počínam druhú knihu o Ľudovítovi Štúrovi písať pod tým úderom, ktorý zatriasol
            rezidenciou cisársko-kráľovskou a prenikol až do najvzdialenejších kútov dvojdielnej
            našej monarchie, podľa Beusta
[
743
]
hovoriac, cis- a translajtanskej, pod úderom 8. decembra! V ten deň zhorel „Musen-Tempel“,
[
744
]
ako volajú noviny nemecké hrinkovské divadlo (Ring-Theater)
[
745
]
vo Viedni a pochoval v sebe v jednej polhodine do päťsto ľudí. Pythagorovu
[
746
]
náuku oslávili grécki pohania jednou hekatombou,
[
747
]
obetujúc bohom jedno sto býkov; tu Apollovi
[
748
]
obetované je päť hekatomb, ale ľudí; päťsto ľudí horiacich túžbou po zábave,
            po očutí bujných spevov, po videní v triko oblečených tiel ľudských, po rozkoši
            dráždivej zmysly a čuvy a opájajúcej dušu nápojom omamujúcim, zhorelo alebo podusilo sa
            v hustom dyme, kydajúcom sa z horiacich a plameňom oblizovaných prkien, kortín,
            drapérií, nádherných šiat, v aké slávnostne oblečené boli ženy a panny, a zo sedadiel
            mäkkých i tvrdých, do ktorých pousadzovali sa ľudia, aby zažívali dary Apolla, ktorý v
            ľudskej velikosti vypodobený stojí s harfou na stráži nad týmto Musen-Templom! V
            polhodine päťsto ľudí obetovano je v strašlivú smrť. Prirodzene, živelné toto nešťastie
            rozmerov tak velikých spôsobilo náramný výkrik zostrašenia, bolesti a u istej
            nekresťanskej triedy pocit a sklonnosť k zúfalstvu. Hneď sa našli noviny a v nich hladní
            torieb ministerských štátnici, ktorí celé nešťastie chceli zviesť na hlavy ministerstva
            terajšieho cislajtanského,
[
749
]
bárs ono nič je inšie nie ako dedič tvorenia a ústavov tej samej kliky,
            ktorá vtedy panovala, keď sa vydvihol Apollovi i tento Musentempel s celým svojím
            aparátom a prístrojom. Krvižížnivci títo by radi vidieť šibenice a gilotíny, na ktorých
            mali by obetovať sa všetci tí, ktorí nevedeli prekaziť strašný požiar, hltajúci životy
            ľudské. Žiaden z nich nepomyslí, koľko oplzlých pesničiek sa tu za osem rokov
            vyspievalo, koľko posmechov vykomedianstvovalo sa proti Bohu a mravopočestnosti a koľko
            ľudí dobrých pohoršeno, nevinných zvedeno, klátiacich sa medzi hriechom a ctnosťou k
            hriechu posoteno bolo v tomto Musentempli. A nepríde im na myseľ, že veru proti hnevu
            božiemu darmo sa hnevajú na hasičov, policistov, vrchnosti iné viedenské. Škoda, že títo
            krikľúni neboli tam, aby boli mohli tam vykrámiť múdrosť svoju, lež teraz sa rozdrapujú
            po novinách, mysliac, že im tých päť hekatomb ľudských poslal Apollo ich, aby sa dostali
            za direktorov a ministrov. Prirodzene, povstal veliký zmätok nielen vo Viedni, ale i po
            celej zemi, áno, i za hranicou a státisíce sypú sa obetí pre rodiny požiarom tým
            poškodené, sčiastky k odškodneniu patričného osobníctva divadelného, sčiastky k
            odškodneniu pozostalých po rodinách v plameňoch ohňa zahynuvších.
My Slováci vieme uctiť nešťastie blížneho, vieme pocítiť bolesť i žiaľ, bolesťou a
            žiaľom raneného spoluobčana. Mňa povesť o tom našla pri prehŕňaní sa a usporadovaní
            materiálov k histórii utrpení našich, pri obrane duší, pri obrane drahých pokladov
            jazyka, literatúry, práva uťahovaného, slobody stenčovanej nám, a duša moja smutne
            naladená tými tam zloženými výkrikmi bolesti najväčších synov národa nášho, Palkoviča,
            Jozeffyho, Seberínych, Šafárikov, Kollárov, Hollých, Martinych, Hodžov nad mordovaním
            troch miliónov duší slovenských, spôsobná bola velice zhroziť sa nad nenadálým týmto
            nešťastím schoboleným sa nad päťsto rodinami ľudskými. Vyliali i oči moje slzy sústrasti
            a poľutovania nešťastných a k obdivu ľudskej lásky zjavivšej sa v zápätí pohrome. A tá
            zpráva prišla z Viedne milej,
[
750
]
mesta to na vrchu položeného,
[
751
]
aby svietilo naokolo, mesta túžby a prosieb našich, kam chodievali otcovia
            naši k hľadaniu pomoci, keď im zle sa vodilo a tískaní bývali od susedov k stene, kam
            putovávali sme i my, hľadajúc a vymáhajúc dobré právo národu utisknutému, mesta
            vystaveného všetkými prostriedkami pyšnej vedy a bohatstva v ničom nedostatku
            nemajúceho. Nemohol ani ja dočítať srdcelomné články nejedny o nešťastí tom. Ach, myslel
            som si, viete, viete umele a spôsobne krik robiť, keď blízko vás horí nad hlavami, ale
            mlčať, reku, viete tiež, keď tisíc ráz väčšie, tisíc ráz hroznejšie ohne spaľujú
            drahocennejšie ešte poklady bližných vašich! Od polstoletia pália nám zúmyselne,
            rozvažite, sústavne duše i majetok trojmiliónového národa slovenského strannícke koterie paličov,
[
752
]
a tristo novín a päťdesiat snemov a snemíkov a tisíce diplomatov mlčia k
            tomu! Každý rok obetujú sa desiatky hekatomb mládencov a dievčat molochu maďarizácie a
            nemravnosti a morálne zabíjajú sa, alebo vedení sú v reťaziach do otroctva k slúženiu
            proti národu svojmu. A tá pyšná svetomoc, tlač, s málo výnimkami, mlčí k tomu a mlčí. No
            my i tu len pokorne hovoríme, že prišiel trest tento na nás pre hriechy otcov a pre
            hriechy naše, a veríme v Boha, že ukrotí sa skoro hnev jeho a keď pokánie hodné učiníme,
            i On tvár svoju obráti k nám a dá svitnúť i dňu vyslobodenia nášho. Tak i tebe, Viedeň
            zostrašená, privolávame, že hriešnikmi tvojimi zvolaný bol oheň tento z neba Boha
            spravodlivého. Točte to, novinári židovskí, ako ohcete, predsa zostane deň 8. decembra
            dňom velikého súdu božieho, a i vám nezostane nič iného ako pokánie činiť, lebo ako z
            Písma vytiahol jeden rečník pohrebný, ak nebudete pokánie činiť, rovne i vy tak
            zahyniete!
Čo ctení čitatelia „Slovenských pohľadov“ i teraz čítať budú zo životopisu Štúrovho,
            všetko to hroznejšie je ešte, než tie hrôzy opisované pri katastrofe toho Musentempla,
            vystaveného ku cti Apollovi na hrinku vo Viedni! Mordovisko s nami a rodinami
            slovenského národa páchané je hroznejšie, lebo tam iba telá vzali za svoje, tu i telá i
            duše troch miliónov národa slovenského mordované sú, a tam v „komickej opere“
[
753
]
náhle, bez dlhého mučenia a nevdojak — snáď nešikovnosťou žobrácky plateného
            sluhu — tu však u nás a na národe slovenskom zdĺhavo, vyrátano a od boháčov štátom, teda
            peniazmi i našimi nesmierne vysoko platených hádžu sa do šachty telá s dušami.
Ľudovít Štúr kázal už v mládenectve svojom hlasom zrelého muža-proroka lásku a
            pokánie, pracoval a potil sa na tom jedine, aby život vzkriesil v národe schopnom, aby
            mu dal mužov učených, mravných podnikov schopných, duchovne prebudených, láskou k
            človečenstvu naplnených a vystrojil ich k surovým bojom so svetom, telom a sebectvom len
            sebe žijúcim, cnosťami a náukami potrebnými. Všetko, všetko, čo činil a podnikal, bola
            iba láska k rodu, kresťanstvu, vede a človečenstvu. Ideál uskutočniť, pravdu na svet
            voviesť, povedomie hodnosti ľudskej v národoch vzkriesiť, svojmu schudobnelému národu k
            blahobytu dopomôcť, bez ublíženia druhým národom, to bola snaha, to cieľ bezprostredný
            účinkovania, štúdií, námah jeho… A predsa narazil na taký odpor, aký len môže najväčší
            zločin vzbudiť v hrudi šľachetnej. A Štúr bol tak sympatická osoba, že nemohol mu byť
            nepriateľom žiaden, ani ten najcudzejší človek; a nepriateľ, keď ho poznal bližšie,
            musel stať sa priateľom jeho. Nemecký denník „Wanderer“
[
755
]
vydal o ňom svedectvo, že bol „pekný muž, vysokej postavy, temnogaštanových
            vlasov. V duchovnom ohľade idealista, v zemských veciach neskúsený ako dieťa. Len vo
            svojich ideáloch šťastný, čistý prešiel životom, ako len málokto druhý.“
[
756
]
Jeden osvedčený Nemec, spisovateľ, čítajúc nekrológ onen Štúrov, ktorý
            doniesli „Wiener Zeitung-Beilage“
[
757
]
zo dňa 16. februára 1856, čís. 6, unesený a uveličený nad obrazom tam
            podaným Štúrovho ducha a pôsobenia, znajúc a priateľom súc nebohého Ľudovíta, podáva
            kusy nekrológu toho a sprevádza ich konečne dojemnými poznámkami, medzi iným takto:
[
758
]
„Muž tento (pôvodca nekrológu Štúrovho vo „Wiener Zeitung“) píše, ako to
            každý vzdelanec ľahko pozná, s nepredpojatosťou vyvýšenou nad každý predsudok a vedie
            pero, ako by ani sama Klio lepšie už viesť nemohla, on je jeden z tých šľachetných,
            ktorí pri takýchto príležitostiach ten najvyšší cieľ si k dosaženiu predložili a ho
            dosiahli, byť spravodlivými k pravde, a na tejto zlatej váhe je každé slovo zvážené,
            každý výraz precedený, sloh je tu samý čistý, ušľachtilý, ktorý vyznačuje sa umeleckou
            prostotou a činia ho hodným nástrojom k vystaveniu nám takej bytnosti, takého života a
            osudu, ako bola bytnosť, život a osud Ľudovíta Štúra.“ Potom, keď odôvodnil svojou
            láskou k oslávencovi výťahy tieto tak klasického pera, pokračuje: „Pevnou, umelou rukou
            náčrtal pôvodca (nekrológu Štúrovho) prostými čiarami vysoký obelisk najušľachtilejšieho
            slohu, naznačiac barvami miernymi i mramor, z ktorého obelisk ten povstal, a previedol
            tak úlohu svoju; mne (píše ďalej referent prešporských novín) budiž dovoleno tie, pre
            mňa trochu ťažko k čítaniu nápisy, ktoré sú po stranách obelisku vyryté, prečítať a
            ostrovtipom lásky každú okrasu vysvetľovať, lebo všetky sú velikého významu. A tu čítam
            hneď na prvej strane nápis literami z čistého zlata zaskvievať sa: ,Ó, ty môj slovenský
            národ, jako ťa milujem! Verne chcem pri tebe stáť v živote i pri smrti a nič nežiadam,
            ako aby mi podarilo sa teba pozdvihnúť z biedy tvojej a poníženia tvojho’; ďalej čítam
            roztrhané slová: ,Zapieranie seba’, ďalej ,Čistota mravov, jako kvet najvyššej
            šľachetnosti duše’, ďalej ,Veda!!!’ Nad týmito slovami svietia zlaté hviezdičky, ktoré
            znamenajú stanoviská jeho ideálne, na ktoré on stanice (zástavy) svojich ideí vytýčil.
            Druhá strana obelisku je vykreslená prepodivnými okrasami, stred ktorých zobrazené sú
            dve ruky v sebe spočívajúce a tieto značia priateľstvo len zriedkakedy v tak vznešenej
            podobe, ako to u Štúra nachodilo sa, vídané na svete. Táto spôsobilosť je bylinka, dobrú
            a bohatú pôdu vyžadujúca, ktorá, ak má k činojavnej povedomosti prísť, musí takým slncom
            ducha ožiarovaná byť, ktoré nikdy nezapadá. Kto z nás neobdivoval na našom oslávencovi
            (Štúrovi) s rozochvením túto božskú spôsobnosť ku priateľstvu? Tretia strana obelisku
            posiata je ratoliestkami a kvietím; kučeravé hlávky detičiek vykukávajú spomedzi halúzok
            a celý obrázok vyznamenáva jeho lásku k národu a poézii slovenskej a detinskú myseľ
            peknú oboch; nám však znamená obrázok ten spolu samého Štúrovu detinnú mysle a srdca
            povahu, lebo opravdové dieťa bol Ľudovít a my môžeme v oči tým, ktorí ho kedy urazili,
            vyvolať za Kristom Pánom v jeho mene: „Pane, odpusť im, lebo nevedia, čo činia!“ Dieťa
            bol on, neznalý mnohého zlého. Vy nie ste Slovan (vraví ďalej referent prešporských
            novín), riekol som mu jeden raz, ale ihneď zbadal som, ako bolestne dotkol som sa
            stredobodu jeho srdca; áno, Vy nie ste Slovan, ale ani Nemec, ani Maďar, Vy ste úbohý
            vzor človeka, ktorý tu na zemi voždy, hneď viacej, hneď menej musí cítiť sa byť
            cudzincom, Vy ste z oného semena ľudského pošli, ktoré láska božia z času na čas na zemi
            rozosieva, aby vyrastali z neho zvláštni ľudia, sťa stĺpy úpravodarné, kolom ktorých
            hromadia sa vrstvy pútnikov zeme, aby nezablúdili a hľadia na veľkosť ich, aby sami v
            primalé rozmery neupadli. Pravda, mimoriadne triafalo toto porovnanie vynikajúceho
            tohoto osamelca i z toho ohľadu, že búre zadŕžal a blesky priťahoval.
Štúr venoval svoju horúcu, bohatú lásku svojmu národu, ktorý stával u jeho kolísky a
            na ktorý padali prvé jeho pohľady; kde však šľachetný miluje, tam je láska verná, a Štúr
            miloval celým oddaním seba, obetovaním sa.“
Podivnú potom vyslovil myšlienku referent o Ľudovítovi, ktorú vetu hneď v pôvodine
            podáme: „Er hatte aber durchaus keinen hervorragenden Nationalzug in seinem gazen Wesen,
            und was Hippel so schön sagt, wäre auf Ludwig Štúr im besonderen anzuwenden; wenn wir
            unsere Menschenliebe wollen thätig werden lassen, so müssen wir sie beschränken, und so
            bildete sich der Begriff „Vaterland“! — wäre das nicht, sagten wir einfach „die Welt“.
[
759
]
Skadiaľ tento náhľad má o Ľudovítovi, o tomto v eminentnom zmysle charaktere
            i velevtipe slovenskom i slovanskom, to vedieť nemôžeme; ale i sám pochybuje, že by
            Slovania tejto charakteristike kosmopolitickej Štúra uverili, a hneď zas dojemne a ako
            začal, tak ďalej píše o ňom takto:
„Táto veta bola by jediný, jeho hodný nápis hrobový, ktorá by jeho mimoriadne
            význačnej ľudskej prírode, ako i jeho vývinu filozofickému najprimeranejšia bola; to by
            však krajania jeho neprijali, a oni práve Štúra ako Slovana privlastneného sebe budú
            chcieť mať, a ja im to nezazlievam; tu zase vidím len lásku tú, ktorá musí sa obmedziť,
            aby tým všeobecnejšie pochopená byť mohla. Ja v tom ich lásku vidím.
A tak vezmite ho, Slovania, ako svoju vlastnosť, a menovite vy, mladoni slovanskí,
            noste ho na srdciach verných, buď vám on vzorom mravnej čistoty a svietiž vám vpredu na
            cestách života vášho. V rozpomienkach na neho zhromažďujte sa okolo jeho obrazu, lebo
            spomienky také časté mohutnejšie pôsobia než sama telesná prítomnosť, sprevádzajte a
            spytujte jeden každý ťah v charaktere jeho; čím čistejší mladoň a čím ráznejší, tým
            mohutnejšie bude pôsobiť štúdium toto na jeho charakter a vzdelanie; mládež ženie sa po
            ideáloch, ach, a ako často márne, — v Štúrovi máte pravý ideál“ atď.
Takto písal nemecký vedomec nad hrobom, na ktorom ešte trávka nebola počala rásť.
            Neznám ani jedného zo troch tu uvedených spisovateľov, ktorí takto písali o Ľudovítovi.
            O tomto poslednom v bratislavských novinách domýšľať sa iba môžem, že bol jeden z toho
            krúžku Schröerovsko-Wigandovsko-Zechmeistrovsko-Langovsko-Würzlerovsko-Mayerovsko-Tamaškovsko-Martinovsko-Roth-Stromszkovského,
[
760
]
ktorých večne pamätné mená príde nám čestne pozdejšie pripomenúť. Z týchto
            mužov krúžku musel pochodiť tento srdečný, tento prenikavý a tak — až na ten jeden bod —
            docela pravdivý obraz Ľudovíta nezapomenuteľného; syn lebo chovanec krúžku toho,
            ktokoľvek konečne vydal toto svedectvo intenzívne dojemné, nech prijme vďaku moju a s
            mojou iste vďaku každého, kto čítať bude tieto riadky.
Tak svedčili cudzí, tak obdivovali spravodliví Nemci Štúra k dokázaniu, že
            nepriatelia jeho stratili každú zámienku osobných príčin k stíhaniu a prenasledovaniu
            Štúra; dôkazom je nám svedectvo toto, že konečne nepriatelia Štúrovi už v rokoch
            štyridsiatych nič inšie nemali na mysli ako prevedenie mordu nad miliónmi, ktoré k
            životu volal Štúr.
A mord tento prevádza sa už polstoletia. Štúr ho celý predpovedal.
Len polovicu tých krikov a nárekov, aké splodil požiar hrinkového divadla, len
            polovicu tých obetí, aké vzbudila katastrofa od 8. decembra, a ratované by boli duše
            tisícich pohorelcov našich. — Ale poďme už k utrpeniam Štúrovým a mohutnej jeho obrane
            národa slovenského. Poďme ozaj k stĺpu tomu úpravodarnému.
Vystúpením grófa Zayho proti Štúrovi započal sa celý rad výstupov a výstupkov.
            Dopredku išli za motorom Zaym barón Ján Jeszenák,
[
761
]
dištriktuálny inšpektor, prešporský spoludržiteľ domov, celá hŕba advokátov,
            ako: Medvecký, Hauser,
[
762
]
Jobbagyi, Mosóczy, Neubauer a mešťanosta Bajcsy;
[
763
]
ich pomocníci: Benyovszky,
[
764
]
Perlaky,
[
765
]
barón Prónay,
[
766
]
Pulszky,
[
767
]
Kossuth a kdejakí iní havkáči, jeden za druhým prichodili pod rozličnými
            titulmi právnymi, pod ktorými miešali sa do záležitostí miestneho cirkvi požunskej
            konventu a profesorátu slovanskej reči a literatúry, pod ochranou dištriktu
            preddunajského stojaceho. Z profesorov hrali úlohu podšoptávačov Boleman a Schimko, Michnay
[
768
]
hlasoval vždy na povel Bajcsyho a advokátov. Oproti týmto, stojac na základe
            humanity a práva, vynikali postavy velebné: superintendenta Stromského,
[
769
]
dr. Würzlera, advokáta Langa, senátora Rotha,
[
770
]
kráľovského fiškála Škultétyho,
[
771
]
profesorov Kováč-Martinyho a Schröera, mešťanov Zechmeistra
[
772
]
a Wiganda.
[
773
]
Než týchto duchov privediem do potyčiek, ohliadnuť nádobno mi bude činnosť a ideály
            Štúrove.
Ako sme už videli v knihe prvej, v VII. kapitole („Slovenské pohľady“ str. 524 —
            544), vytiahol gróf Karol Zay proti Štúrovi, zaujavšiemu po dvojročnom pretrhnutí
            činnosti tejto námestníctvo profesorátu reči a literatúry slovanskej na lýceu
            bratislavskom, mažiare a delá toho najhrubšieho zrna a najširšieho otvoru. Dynastia,
            vysoká vláda krajiny uhorskej, zákonodarstvo, protestantizmus, človečenstvo vôbec a
            Európa menovite, mienka verejná inteligencie, ba sama rozumnosť, všetko, všetko, čím sa
            značí a zračí mravný stav štátov, malo byť ohrozené, a to síce náramne pálčive, ohrozené
            Ľudovítom Štúrom.
Ako už raz bol náš Ľudovít, muž svedomia čulého, duch opravdovosti plný zo všetkých
            ohľadov, zavrel sa so všetkými týmito pomluvami, utrhačstvami a smelo vyslovovanými
            hrozbami do chyžky svojej a spytoval seba, rozberal prísno všetky tie pochopy a ich
            mravný význam. Celý týždeň strávil zavretý, sotva jediac a pijúc, sotva kedy-tedy do
            horského vozduchu na prechádzku vyjdúc. Konečne nenašiel ani jednej myšlienky v celej
            rozlohe svojich námerov a úmyslov, ktorá by nepriateľská bola či zdedenej dynastii, či
            vláde zemskej, či zákonodarstvu, či protestantizmu, či verejnej mienke rozumných a
            oprávnených k vyslovovaniu tejže ľudí, či rozumnosti a človečenstvu vôbec a Európy
            menovite. I rozosmial sa napokon nad konečným haraburdením darmotlachov týchto a započal
            dielo svoje. Z tejto doby bezmála pochodí i ten dolu nižšie rozoberaný plod ducha jeho,
            ešte i teraz velikú cenu majúci, „starý a nový vek Slovákov
[
774
]
“.
Zvysoka započal mladoň ideálny a začnúc sťa potok vyvierajúci na Tatrách zo skál
            odvekých, vydával on prúdy vždy hojnejšie z ducha svojho a mládež hltala neslýchané
            dosiaľ náuky a náhľady o veciach a svetoch vyšších. História Slovanov a ich literatúr
            rozvetvených, história filozofie, výklady Homéra, obrazy vypuklé z poézií slovanského
            národa, reč slavianska v nárečia jednotlivé rozčesnutá, staroslovenský písomný jazyk a
            obraz dopodrobna zmaľovaný národa slovenského pod titulom „Starý a nový věk Slováků“, to
            boli predmety bohatého pokladu, zloženého v duši Štúrovej.
Ako to klokočom vrelo v peknom duchu Štúrovom, ešte nám nik neobjavil. Veľa popísali
            o ňom cudzí i svoji, žiaci i vrstovníci, aj jedno-druhé po jeho smrti už uverejnené bolo,
[
775
]
ale všetko to nie je vstave podať nám obraz hlbokej duše jeho. Ako Štúr
            Slovensko a národ slovenský, vlasť svoju a ľud svoj miloval, toho prenikavý, dojímavý,
            myseľ i srdce uchvacujúci obraz podáva nám rukopis pozostalý, ktorý Ľudovít spísal behom
            1841. roku k osvieteniu mládeže i ľudu slovenského, k prebudeniu celého národa, k
            poznaniu situácie svojej na svete.
Ľudovíta samého nechám hovoriť. Nápis dielca je
„Starý i nový věk
               Slováků.
Vypravuje krajanům svým Bedlivý Luborod na konci leta 1841.“
Bedlivý náš Ľuborod Štúr píše ku krajanom svojim v úvode, aby poslúchali pilne, keď
            im vypravovať bude „o dávné i nynější vlasti jejich“, a že slova jeho „pocházejí z mysli
            bedlivé, prsau nezkažených a srdce jim přejného“. Veríme ti, oslávenče, veríme docela.
            Píše ďalej:
„Dávno to bylo, dávno, již tisíc let tomu, co na té zemi, po níž chodíte a do níž po
            tuhé práci skládáte kosti své ke kostem otců, stávala krajina veliká, lidnatá, bohatá a
            slavná, jižto nazývali Velikou Moravou, byla to země a krajina otcův vašich. Od řeky
            Torysy tam při Tise běžela k širokému Dunaji a od tohoto ku Tatrám a za Tatrami ještě
            daleko široko rozkladala se Polskem, Českem a Slezskem ku končinám dálným: byla to
            krajina veliká. Veliká, jako Dunaj mezi řekami a jako Tatry mezi horami.“
„Po všech krajinách rozletělo se jméno a sláva její, všecky země vzdávaly ji slušnau
            čest; mnozí utíkali se pod ochranu a branný štít její a hledali u ní pomoci: byla to
            krajina slavná. Dunaj zvěstoval slávu její na polední a vysoká Tatra ohlašovala ji
            krajinám půlnočním. Nebylo v ní pustiny, ale poseta byla dědinami, městy a hrady, jako
            luka na jaře rozmanitým kvítím; obyvatelé její provázeli rozsáhlé kupectví a obohacovali
            zemi spravedlivě; byla to krajina lidnatá a bohatá. Sousední země divily se bohatství,
            jímž honosila se krajina a její hrady a města.“
Tak opisuje Štúr dojímavo krajinu ich krajanom svojim, potomkom to nešťastným
            šťastných voľakedy otcov svojich. Ale závisť a lúpežníctvo národov susedných primälo ich
            k obrane seba, a tu vypravuje zaujímavo národu jeho históriu od najstarších dôb a stáva
            sa vždy zaujímavejším, čím bližšie prichodí k pevnej pôde historickej. V stručných
            periódach a priezračných vetách prechodí z počiatku IX. stoletia, od Mojmíra (r. 816) a
            jeho doby i osudu žalostného na Rastislava, synovca jeho, a zase v krásnych črtách
            vystavuje obraz kresťanskej horlivosti, štátnickej múdrosti, bohatierskej ctnoty a
            válečníckej slávy kniežaťa i ľudu jeho! Česť a sláva krajiny ale aj národa našla zase
            vraha, ktorého opisuje farbami živými a ľútostí žalobne-zlostno nad osudom Rastislava a
            ríše Slovákov. Kráľovský trón Rastislavov ako prešiel na synovca jeho Svätopluka,
            rozpráva Štúr zanímavo krajanom svojim, hovoriac: „Svatopluk se moudrostí a bojovností
            vyvýšil nad krále a knížata, jak topol zrůstem svým nad vrbami.“ Vojna zo závisti
            susedných Nemcov pošlá vypadla síce k dobrému Slovákov; ale Nemci spojili sa s túlavými
            a lúpežníckymi Maďarmi a Štúr opisuje zase v ráznych črtách históriu doby tej až po smrť
            Svätoplukovu, pred ktorou podelil krajinu vládania svojho medzi svojich troch synov,
            napomenúc ich „ku svornosti a bázni Boží“, dodajúc tieto dôrazu plné výkriky ubolenej
            duše svojej:
„I přejali synové podíly své a král veliký skonal. Veliký, ale nešťastný králi! Tys
            založil království Slováků, ale podkopals’ základy jeho podělením krajiny mezi syny Své.
            Slavíme Tebe z činů Tvých, ale naříkáme na Tě, žes uvrhl na dlouhé věky v neštěstí
            potomků a vykopals’ hrob vlasti, jižs’ založil sílou svou.“
Potom opisuje válku domácu, vzniklú za príčinou svárenia sa bratov kráľovičov medzi
            sebou, čoho použili Maďari a Nemci a vrhli sa tak na rozrôznený národ i premohli ho na
            poliach bratislavských
[
777
]
r. 907. Mojmír, najstarší Svätoplukovič, padol hrdinskou smrťou na poli
            bitky. Smutný tento koniec apostrofuje Štúr takto: „S Mojmírem
[
778
]
zemřela vláda Velkomoravská. Druhý bratr bezpochyby zahynul v též bitvě a
            třetí pykaje hříchů svých, ušel na Zobor — pri Nitre — a tam ukryv se v jeskyni zůstal
            poustevníkem, aby pohlédaje s vrchu na Nitru rozpomenul se veždy živě na bezbožnost
            sebou páchanou a tím upřímněji litoval hříchů svých. Kolik platí pláč dítěte nad hrobem
            matky, jižto neuzří více, tolik platilo tvé pokání, bezbožníku, rodákům vlasti tvé!“
A tu potom rozžalostený rozpráva národu následky osudné, nesvornosti kráľovičov a
            národa, zjavivšie sa v ubiedenej vlasti Slovákov; ako obsadili Maďari zem, ako národ
            hynul, mestá a hrady slávne pustli atď.
„Ó, Nitro, Nitro, kdož pomní na Tebe bez úžasu a kdož si zpomene na dávnou slávu
            Tvou, aby neuronil slzy nad tebou!“ vzdychá po popise takom. Potom vysvetľuje, ako draho
            prišlo Maďarom víťazstvo a ako snažili sa sami, aby vošli v dobrú zhodu so Slovákmi, ako
            prijali zákony a celé zemské zriadenie slovenského kráľovstva, ako nechali Slovákov na
            pokoji a pri vzývaní Boha podľa vierouky kresťanskej, pri užívaní ich jazyka, ponechajúc
            im mestá a hrady ich ako spojencom svojim; ako utiahli sa sami za Dunaj a na Tisu,
            ponechajúc Tatry Slovákom. „Maďaři, poněvadž dle smluvy nemohli i báli se loupiti
            Slovensko, aby nebyli vyhnáni, a nijakž ještě přivyknouti nemohli k stálému životu a ku
            práci, naučení živiti se z mozolů jiných, vyhrnuli se na loupež do krajiny Vlašské a
            Německé, aby donesše kořisti domů, pásli se na ní za některý čas!“ História verná podaná
            je výprav a nájazdov týchto i konečnej porážky Maďarov pri Merseburku.
[
779
]
Ako následok toho strach pojal tu doma ostavších Maďarov, ktorí vidiac, že z
            lúpeže sa viacej nevyživia, utiekali sa ku Slovákom, aby ich vyučili obrábaniu polí a
            rolí, k čomu títo ochotne privolili, dajúc im nástroje k obrábaniu zeme potrebné a
            vyučiac ich znenáhla i remeslám spojeným s hospodárstvom. Veľmi prostorozumne píše tu
            Štúr, takže vyjmúc tohoto spisu, ktorý je od počiatku do konca rukou jeho písaný, ja
            neznám ničoho podobného z jeho pera. Cieľ bol iste vydať dielko k čítaniu pre ľud. Mne
            je vonkoncom neznámo, prečo rukopis ten nestal sa majetnosťou národa. Ešte i teraz a
            dlho po nás čítal by sa so storakým úžitkom.
Čujeme ďalej; potom, keď zbadali Slováci, že neide práca Maďarom a že sa stroja
            nanovo k výpravám lúpežným, odvádzali ich dobromyseľne od „loupežníctví i ukazovali jim,
            čeho oni (Slováci) dobyli z lůna země prácí svou, říkajíce, že se jim rovně dařiti bude,
            pakli přivyknou k práci a tak jim dodávali srdce příkladem svým. I chytili se Maďaři
            konečně do práce a vidouce, že jim donesla země zboží a práce jejich odplacena byla,
            nakloňovali se k ní. Slováci pak radovali se, že Maďaři upustí od dávné surovosti své a
            oni (Slováci) s nimi (s Maďarmi) pokojně v jedné krajině bydliti budou moci. Neměli pak
            Maďaři před tím bytů stálych a domků, nýbrž provodíce život toulavý mívali toliko na
            pospěch vystavené koliby bídné a chatrče, v nichž nečistota hnízdila a kde nestávalo
            žádného nářadí: i naučili je Slováci stavěti příbytky čisté a prostranné a navedli je
            strojiti rozličné nářadí k potřebám domácím. Byli pak Maďaři pohané, vzývajíce rozličné
            tvory v slepotě své. Pročež líto bylo Slovákům patřiti na lid tento ničeho neznající o
            Bohu pravém, stvořiteli nebes i země, nad nehož není pána, jenž panuje nad všeckým,
            jehož trůnem jest nebe a podnožím země s vodami mořskými. I řekli u sebe: vyšlime
            učitelů k národu tomu, kterého ještě neosvítil Pán, aby netápal více ve tmách, nýbrž
            pozdvihnul tváře své k Hospodinu, od něhož každé dání dobré pochází, jehož láska větší
            jest nad všelikou lásku otce k dětem svým. I učinili tak a poslali k němu učitelů, kteří
            zvěstovali lidu tápajícím ve tmách slovo Páně i vypravovali, kterakéby byl věci divné
            učinil a oslavil se v dílách svých. Ale nebyl ještě čas přišel lidu zaslepenému v
            pohanství. A zhrozili se Slováci nad zatvrdilostí Maďarů i řekli u sebe: ještě nepřišel
            čas jeho, než my neustávejme v počínání našem a prosme Hospodina, aby ukázal lidu
            zaslepenému milosrdenství své a neodtáhl ruky od něho. I vyslali opět k němu učitelů,
            zvěstovali mu Boha pravého a ukázali lidu hluchému slavná díla jeho a povídali slepému o
            lásce nekonečné a milosrdenstvích jeho přemnohých. A požehnal vtenkráte Bůh počínání
            jejich, nebo Maďaři vidouce, že Slováci mnoho dobrého jim způsobili a ze všeho, cokoli
            jim radili a činiti kázali, užitek měli, přijímali také pomalu Boha jejich a počali se
            mu kořiti. A tak zaplesali Slováci, že prokázal Bůh i lidu tomuto milosrdenství své.
Panoval pak v ty doby nad Uherskem Geyza
[
780
]
leta po narození Páně 930.“ Tak prechádza vo vypravovaní svojom Štúr do doby
            Vojtecha Pražského, krstiteľa syna Gejzovho, Vaika, dostavšieho na krste meno Štefana,
            kráľa doteraz sláveného. Tu vypravuje pôsobenie Vojtechovo a iných českých duchovných,
            přišlých s Vojtechom a za ním na dvor uhorského kráľa; príhody po nastúpení Štefana na
            trón kráľovský, kde ukazuje činnosť slovenského národa, podporujúceho kráľa svojho v
            diele apoštolovania kresťanského medzi pohanstvu vždy ešte nadržujúcimi Maďarmi, ďalej
            príhody s povstaním Maďarov pohanských pod Kupom
[
781
]
spojené, kde Slováci bojujú s kráľom svojím proti pohanstvu maďarskému a
            víťazia i upevňujúc moc kresťanstva, príhody konečné, ktoré šli za víťazstvom týmto
            vypravujúc apostrofuje pekne:
„I těšili se Slováci ze země této a prospívání sousedů svých v křesťanství, kteréž
            byli mezi nimi rozšířili, v orbě, v řemeslech a obchodu, čemuž je byli vyučili a spojili
            se s nimi tuze ve vlasti jedné uherské. Měla pak ona býti na všecky budoucí časy matkou
            obou, Slováků i Maďarů, neboť rovnými byli v ní nadělení právy a výsadami. I žili od
            toho času svorně ve vlasti této Maďaři a Slováci, oddaní věrně oba obci své. Volili sobě
            rozličných králů k spravování země a dokazovali jim i zákonům poslušnost a věrnost
            neprolomitelnou. Byloť pak jim zde oboum obývati dobře, neboť vzrůstala země v svornosti
            jejich!“
Prechodí potom na búre, prišlé na vlasť spoločnú, na nápady Mongolov, Tatárov, Turkov,
[
782
]
ale slovenské meče, spojené s maďarskými, premáhajú nepriateľov; pokračujúc
            vo vypravovaní ďalej poukazuje na zásluhy Slovákov o vlasť túto z ohľadov majetnostných,
            vzdelanostných, štátnických, kde všade vynikali Slováci, takže tešili sa Maďari
            spočiatku z toho, že „mají takový národ ve vlasti, na který se ve všem spolehnout a
            spustiti mohou a žili s nimi v míru, nebo uznávali zásluhy jejich o vlast, která i
            Maďarů chovala, uherskou.“
Tu maľuje zase závisť škaredú, ktorá vznikla na strane maďarskej zberby, nevediacej
            oceniť drahý poklad práce, pilnosti, vernosti k vlasti a svornosti národnej a chytajúcej
            sa sprostej pýchy, nadávok a potupovania Slovákov, ktorí „ale nedbali na utrhavou luzu,
            kteráž nemohouc sama vyznačiti se, povědomá své nízkosti na vynikajících se mstívá
            tupými posměchy a nevšímali sobě ouskoků nenávistníků.“
Z tohoto starého veku prechodí Štúr na nový vek a maľuje život a utrpenia národa
            intenzívnymi farbami od počiatku prítomného stoletia počnúc až do jeho doby (konca r.
            1817).
Úvod do prenasledovania novovekého slovenského národa takto počína: „Pýcha povyšuje
            jen sama sebe, jinými pohrdá a kde možno šlapá je: i zmocnila se pýcha Maďarů a
            zatemnila je. Sešliť se vůdcové a náčelníci jejich do rady a řekli: Naše jest tato země
            a všickni, jenž ji obývají, v naší moci stojí, pročež můžeme s nimi naložiti a naložme
            dle vůle a líbosti své. I zavzněli hlasové křiklounů a pošetilců, přítomných radě té:
            „dobře, dobře, nech žije rada ta!““
„Zalíbilo se to vůdcům a náčelníkům, že rady jejich moudrými jmíny jsou i řekli
            osměleni: kdobykoliv neuznal z nás rady naše za moudré a pravé, neníť hoden, aby sedal v
            radě naší, a kdobykoliv opovážil postaviti se proti ustanovením naším, neníť hoden
            užívati práv a cokoliv jest dobrého v zemi naší, i zavzněly opět hlasy křiklounů
            lehkomyslných: neníť hoden, neníť hoden, nech žijí vůdcové a náčelníci! I chtějíce
            neočekávané a podivné rady své ospravedlniti, vůdcové ti provolali dále: panství nad
            zemí touto nám přislouchá po právě výboje a vítězství otců našich, národové pak, kteréž
            zde sme nalezli, jsou jako vybojovaní, v službě a poddaností naší, pročež, naložiti s
            nimi, jak se nám líbí, můžeme po právě. I bylo slyšeti mnoho hluku a hulákání od hejsků
            křiklavých nebo slova rady lichotila pýše a chtíči panování jejich. Pokračovali tedy
            radcové tito a řekli: Poněvadž národ maďarský jest onen, který vydobyl zemi tuto a
            osobil si panství nad ní, slušné jest, aby také řeč jeho panovala nade všemi národy a
            rozšiřovala se, řeči pak jiných služebných národů kořily se jí a časem vymýtěny byly,
            nebo dobré jest a potřebné, aby jen jedna řeč ve vlasti panovala a mluvena byla a to má
            býti řeč maďarská.“
„Ozývala se síň radní skřehotem nepřestávajícím po slovích těch, nebo hejskům
            připadlo na mysl, že od toho času nebudou se musiti učiti více jazykům, nýbrž na jednom
            přestati budou moci.“
„I šla dále rada a řeklo se: Slováci jsou podmanění, nechať tedy se učí všickni
            jazyku pánů jejich, kterému naučí-li se jednou, zapomenou a odřeknou se svého jazyka a
            budou Maďaři. Rovně tak musí učiniti Němci, kterých jsme toulajících se ven z vlasti do
            domů našich přijali a vším dobrým nadařili, bez kterého dobrodiní našeho byli by pošli
            hladem a nouzí. A zároveň těmto učiniti to musí všecky jiné národky v Uhersku. Vyjdeme
            tedy k tomu cíli ostrých zákonů a započněme dílo své co nejspíš. A nebylo konce hluku a
            hulákání křiklounů, nebo nyní učinila se jim naděje, že nenávisť svoju k jiným národům
            budou na nich vytočiti moci. Ku většímu posmelení jich dodali ještě vůdcové a náčelníci:
            Slováci i Němci a všecky jiné národky jsou mimo to z vděčnosti podlužni odřeknouti se
            svého mateřského jazyka, nebo na maďarské zemi se živí, maďarskí chléb přijímají a všeho
            dobrého zde z lásky maďarské zakušují. „Tak jest, tak jest!“ přeskakovaly křiky
            zachřiplých hřtanů, křiklounů po síni! „Nech žijí vůdcové a náčelníci!“ I skončila se
            rada na ten čas, bylo pak za nimi voláno: „toť jsou velicí mužové vlasti naší a rádci
            spravedliví, jimž leží na srdci jediné blaho vlasti a pravda.““
„Byl pak přítomen radě té i hodný počet krajanů a rodáků vaších, Slováci; ale byli
            jedni z nich bázliví větroplachové, druzí plaziví pomlsníkové, třetí nadutí
            chvastounové, a ti všickni schválili rady vůdců a náčelníků maďarských; ti první, aby
            nebyli stíháni ústy vůdců křiklounů, druzí, aby se zališkali jim a poslední, aby se
            zdálo, že i oni jsou páni země a nenáležejí k těm, jimž ona odepřena jest; ba co více,
            pustili se do křiku toho urážlivého a nejapného nad samé vůdce maďarské.“
Nad týmito skutočnými odzyvmi skutočnosti holej stŕpne duša samého spisovateľa a on
            prenesie sa do ríše poézie, dupe nohou po brehoch Nitry, Váhu a volá na otcov v hrobkách
            deväťsto rokov spočívajúcich, aby sa ozvali, či možno to prijať za pravé, že by bez
            zmlúv s cudzincami vydali boli vlasť svoju v ruky ich? Pekné opisy nasledujú výjavov
            obrazotvorných, kde tône otcov obviňujú zo lži vodcov a náčelníkov maďarských.
Vyprávač usne na pahorkoch považských a sníva sa mu ešte, o čom dňom rozmýšľal, čo
            čúval o predkoch a videl hrozného na vlastné oči. Tu potom, keď už slnce vyšlo nad
            krajinou, pustil sa putovať po národe a bod za bodom oných haraburdáckych náuk
            skutočnosťou v bohatých obrazoch a prejavoch mysle prostej národa podvracia, na posmech
            stavia, na pranier hanby a potupy pribíja. Z toho zase necháva sedieť radu haraburdákov
            a vymýšľať spôsoby k zmaďarčeniu Slovákov a zas berie sa vidieť národ a opisuje,
            čokoľvek podáva mu skutočnosť žalostná. Vybieha do zemí, kde viacej národov spolu žije
            tak ako v Uhorsku, napr. do Anglie, Švajčiarska a nachodí všade blahobyt bez utiskovania
            jednotlivých rečí národných. V Anglii hovorí sa jazykom anglickým, škótskym, valisským,
            v Švajčiarsku vlašským, francúzskym, nemeckým bez toho, že by to prekážalo blahobytu
            zemí týchto. Len u nás má byť inak, a to k záhube i samých Maďarov! Vytiahol i šaľbu a
            klam, ktorým slepia národ, na svetlo, a šľahá lož a podvod bičom viacej mravokárcu
            kresťanského než satiry. Ide do školy, navštevuje zábavy útlej mládeže, pod kocarom
            blbého maďarizátora-učiteľa stenajúcej a ohlupovanej, dá si od občana vysvetliť, ako je
            to možné, že dovolia takto dietky nevinné mravne zabíjať? Ten zmaľuje obraz ľudu,
            ziskobažnosť učiteľa, chabosť kňaza, nevoľu a nevládnosť tých, ktorým je zverená starosť
            o národ. Jedným výlevom všetkej nečistoty, pomlúv, lži historickej, nadávok a posmechov
            na Slovákov od „vodcov a náčelníkov“ maďarizmu vykydnutých oblieva protivníkov a karhá
            metódu túto maďarizovania ostrým perom prísneho historika, podvracajúc lži, odmietajúc
            pomluvy, odsudzujúc posmechy a nadávky. Nad zradou, chabosťou, ziskobažnosťou,
            zbabelosťou ale svojich zalamuje ruky a volá: „Hluboko si padnul, rode můj, že rozkazy k
            mukám a k záhubě Své sám vykonáváš, které by jiný odmrštil s nevoli svrchovanou.
            Podhodil si se nohám šlapatelů Svých a oni nyní rejdí s potupou a s výskáním po Tobě.“
            Hneď zase udá sa mu príležitosť vidieť starca-učiteľa charakteru plného, ktorý obraňuje
            mládež svoju a vzpiera sa tyranom, je za to honený a týraný, ale „neupouští od lásky k
            národu a vitězí konečně na tolik, že sebe obránil, ačkoli trýznění dítek (skrze
            podučitele) zcela překaziti nemohol.“ Je to obraz jeho vlastného otca (Samuela).
            Apostrofuje charakter šľachetných, roduverných učiteľov intenzívne dojemnými slovami. A
            nato dva obrazy srdcelomné, jeden: historický obraz lajoškomárňanský,
[
783
]
kde trýznení sú mužovia preto, že vzopreli sa poslúchať násilnícky im
            podhodeného otroka maďarsky kážuceho, ktorého nerozumeli. Nad obrazom trýzneného takto
            pobožného slovenského ľudu rozhorlene volá pútnik: „Propadni se, místo ohavné, kde byli
            lidé nábožní pruty mrskáni, kyji trýzněni, propadni se, neb na tobě spáchal se skutek
            nejohavnější, kde mučení byli katovsky muži poctiví, že chtěli vzývati Boha, Otce nebes
            i země a dárce vší lásky v řeči své. Nevzejdiž slunce otce milostivého nad tyrany, jenž
            bičují dítky Otce lásky vzývati chtějící. Vybušiž plamen z hlubiny místa toho prokletého
            a sežer je, aby neskvrnili zemi jinou, aby ani jich, ani místa toho nestávalo, kde
            zlořečilo se Bohu!“ atď. Obraz to opravdu hrôzyplný, ktorý hoden je kriedy Brožíkovej!
[
784
]
Pominúc druhé podobne, pripomeniem ešte jeden obrázok. Pútnik ide strápeným
            duchom a potešený jedine myšlienkou na sväté mučeníctvo, ktorého schopný je národ jeho,
            z mesta toho a naďapí na výjav strašlivý pre láskyplné srdce jeho! Pred akousi vilou
            „leží na zemi muž černým oděný rouchem a po něm skákal hejsek s chechtáním. Když pak byl
            hejsek do vůle poskákal po něm, ptal se ho, zdaliž by jej to bylo bolelo?“ Ohava táto
            človečenstva odpovedá, že nie a že je hotová slúžiť pánikovi tomu k zábave jeho! Načo
            dostal piť a jesť od „hejska“; pri jedení a pití „zveleboval štědrotu příznivce svého.“
            Je to verný obraz skutočnosti, o ktorej svedectvo vydáva Štúr r. 1841 a po 41 rokoch
            máme túto skutočnosť už zmnohonásobenú, je ten „muž černým rouchem oděný“, po ktorom
            pánik skákal: Slováčik, k triedam inteligentným sa rátajúci, je typ moderných našich
            mamelukov, ktorí za kus chleba a pečene s vínom dajú po sebe tancovať a zvelebujú v
            dlhých rečiach „hejskov“, tancujúcich po chrbtoch ich. Štúr hovorí:
„Nebylo mi možná déle dívati se na zemeplaze a podlizače toho, pročež rozpáliv se
            hněvem ubíhal sem z místa toho s rýchlostí. Člověče podlý ty odhazuješ tělo své a s ním
            i duši svoju, jako mrchu, jižto sjídají červy slinastí a káně pažravé, ty nejsi hoden
            jmena a obrazu člověka. Kdo dává v pronájem tělo své a s ním zaprodává duši svou, rovenť
            jest hovadu nízkému a kdo házi se na zem do prachu, hodenť, aby po něm šlapáno bylo,
            jako po prachu cest! Člověče podlý, tys’ se snížil k hovadům, tys’ shanobil v sobě obraz
            Boží a obraz člověka!“ Tak ide obraz za obrazom, jeden od druhého prenikavejší. Hneď
            matka s deckom štebotavým, hneď tyran škúľavo hľadiaci a hútajúci, ako by radosť jedinú
            matke vyrval; hneď zápal za kráľa a apoteóza vernosti národa ku kráľovskému domu nad
            Slovákmi panujúcemu; hneď spev vojaka starého od Aspernu a Lipska,
[
785
]
hneď zas apoteóza pluku Alexandra,
[
786
]
číročistých Slovákov a opis hromadného slúženia vo vojskách
            cisársko-kráľovských, tam u pešiakov, tu u konníkov, tam u granatierov,
[
787
]
tu zas kanonierov! Mihá a strieda sa obraz za obrazom, až vydýchne zhlboka
            prorok tento láskou k národu zožieraný: „Tisíce synů vaších, Slováci, bojují pod
            zástavami krále našeho, tisíce jich padlo za vlast svou: i nemáliž vlast a kráľ příčiny
            rovně nakládati s vámi, jak nakládá s jinými dětmi svými? Kdožeby vypočetl ty tisíce
            reků slovenských, jenž padli zmužile za vlast svoju; a vy opovažujete se utlačovati nás
            ve jmenu vlasti, nebo vy, vy hanobíte vlast, které my sloužíme věrně, vy utláčíte nás v
            nadutosti své, opovážlivci a lháři šerední!“
Končí dielo svoje obrazom velikánskych rozmerov a je to obraz ním samým dožitých,
            skúsených, videných a pocítených udalostí. Na obraze tom je hlavná osoba grófa Zayho a
            okolina jeho intuícií, jeho povlekonosičov, ktorým oproti stojí mohutný mladoň s celou
            bohatosťou ideí a citov svojich. Z tejto strany mojím vedomím nebol ešte nikým vystavený
            Štúr. Ani nikdy nemohol ho vypuklejšie vystaviť očiam našim, očiam potomstva, ako sám
            nakreslil sa v dielci tomto. Podám len črty tohoto obrazu, z ktorých už veľa nového a
            prekvapujúceho vyjde zo tmy štyridsaťročného v prachu ležania rukopisu tohoto; veď dá
            Boh a priaznivci týchto mojich štúdií, že celé dielce (desať hárkov Štúrovho drobného
            písma) budeme môcť tlačou rozhojnené v rukách našich a pred očami našimi mať a kochať sa
            v ohlasoch týchto srdca posvätenca nášho blahoslaveného.
Pútnik náš premuštruvavší už všetky tie nástrahy Slovákom od Maďarov nastrojené,
            preslyšavší všetky nárady vodcov a náčelníkov maďarských, ktoré učinené boli k
            pomaďarčeniu národov nemaďarských, prišiel na zayovskú dobu 1810 — 1841, a takto dá
            svojmu Bedlivému Luborodovi rozprávať:
„A když již byli nepřátelé Slováků na všech stranách osidla postavili, aby polapali
            neumělých a nezkušených a jiní nasypali hrozeb, aby nastrašili bázlivých, jiní opět
            nadělali násilí, aby zkrotili odporných, stalo se, že skonal
[
788
]
v ty časy muž počestný a vzáctný, radce a představený obyvatelů země
            Uherské, přiznávajících se ke stránce křesťanů evanjelických. I znamenali příležitost tu
            dobrou ke škození Slovákům odporníci jejich, pročež chopili se všech prostředků, aby
            posadili na ouřad ten stranníka svého.
I cestovateli mnozí z nich po krajině rozhlašujíce starý rod, bohatství a lásku k
            vlasti onoho, jehož chtěli vyvolena míti a přemlouvajíce všemi způsoby k volení jeho.“
            Slovom podáva spôsob voľby nerestnej generálneho inšpektora cirkví a škôl evanjelických
            a kráľovstve Uhorskom. Je to počet obyvateľstva v približnom počte asi na päťsto dvadsať
            tisíc slovenských, dvesto tisíc nemeckých a stoosemdesiat tisíc maďarských evanjelikov
            a. v. Generál to teda dosť veľkú armádu ku komandovaniu svojmu majúci.
Ale generál to nešťastne volený. My dozvedáme sa tu, že Zay dlho hľadal služby a
            vyznačenie u dvora a nenájduc ich, vrhol sa do náručia maďarizmu, aby sláveno bolo jeho
            meno po vlasti od strany už vtedy pripravujcej sa k zločinom, aké popáchali na moste
            peštianskom a v Debrecíne r. 1848 — 49. Či takýto zúfalec môže pomôcť vlasti? Zasadili
            ker, slovenské deti čiahli po ovocine čerešniam podobnej a najedli sa, nuž ale bolesti
            ich schytili náramné, lebo to boli čerešne vlčie, t. j. zvolili si slovenské cirkvi
            grófa Zayho za generálneho inšpektora, „neboť přemluvači odění v rouchu prestrojeném
            okrášlili jej“ a Slováci volili ho, „neznajíce, že vyvolili metluna sebe, žalobníka
            nespravedlivého, utrhače zlostného a krutého pronásledovníka všeho toho, čo jim jest
            nejdražší.“ — Opis generálneho konventu a reč jeho blúznivá podaná je tu, ktorej obsah
            podal som v prvej knihe v kap. VII. (Slovenské pohľady, I, 6, str. 529 nasl.) Štúr celým
            prístrojom učeného kritika zvláčil haraburdácky tento plod mozgu Zayho, nemajúc ale dosť
            na zničení dôvodov povrchného grófa, oddal sa i do našliapnikov jeho a ponášačov blbých
            jeho fantazmagórií. Kto prežil tie časy, milo bude dojatý pohrebnou touto apologetu
            výmluvného apológiou cirkvi a národa slovenského. Pripomeniem tuná len jeden obraz,
            ktorý proti postavuje Štúr tej vete Zayho, že Slováci i preto musia byť zmaďaremberčení,
            aby nemohli gravitovať k Rossii;
[
789
]
potom, ako zavrátil Zayho vernosťou národa slovenského ku kráľovi svojmu a
            celej jeho dynastii, vernosťou, ktorá z času na čas obeťami tisícov Slovače hrdinskej
            spečatená býva, túhoplamennou, úchvatnou prenáša sa kvetomluvou, hovoriac:
„Tekou řeky z Tater, šumí a vtěsnajíce se v jednu, splývají do moře a šum jejich
            rozléhá se v prostranstvích. Tekou řeky i na půlnocí, šumí a naplnivše šumem svým
            povětří, splývají do hlubiny mořské. I kdož rozumný proklínati bude řeky Tater, že šumí
            tak, jak šumí řeky na půlnoci, a kdož bude tak bláznivý, aby věřil, že řeky Tater vábí
            šumem svým řeky z půlnoci a že je přitáhnou, aby zalily končiny tyto vodami svými? Zdaž
            nešumí řeky všecky a není-li to hlas přirozený jejich? Stojí řady vrchů na poledni a
            stojí řady vrchů na půlnoci, onyno soptí ohněm a vyryhují lávu, než tyto jsou pokojné a
            tiché. I kdož moudrý bude tvrditi, že se vrchy na půlnoci stanou sopkami, poněvadž jsou
            vrchy zaroveň jako ony na poledni?“
Vplietol i krásne podobenstvá, napr. dve obce susedili jedna vedľa druhej, medzi nimi
            ležalo pole úhorom, ničie, i zmluvili sa obce v pokoji dosiaľ a dobrej zhode nažívavšie,
            že budú spoločne obrábať pole a spoločne tiež úžitky z neho brať. A darilo sa im. Ale
            závisť jednej obce potrhala zväzok a napokon pritiahla pole cele sebe atď. „Sejete,
            žnete a mlátíte a nemáte bráti z obilí odměnu prací svých, národe dobrý! Neučinili ste
            ničeho škodlivého a zlého za zlomení slávy sousedům svým, spravedliví a bohabojní, ale
            že tím jste, čím Bůh vás míti chtěl, jste vinní a hodní zatracení! Doufej v Boha lide
            dobrý a nedej si odníti práva svého, než postav se zaň směle a potěš se nevinou svou i
            udeří i tobě hodina štěstí a vyprší jednou i tobě dny neřestí tvých.“
Cirkevno-historická udalosť, Zayho totiž námahy unionistické boli jednou z
            najmohutnejších pák maďarizmu; lebo tých paťstodvadsať tisíc duší luteránskych Slovákov
            oproti tristoosemdesiat tisíc nemecko-maďarských luteránov, čo priam i Nemci zdali sa
            zliatymi byť s Maďarmi, neposkytovalo Zaymu garancie maďarizmu; preto aby väčšinu
            slovenskú na menšinu obrátil, pracoval na zliatí sa oboch vierovyznanských cirkví,
            luteránskej a kalvínskej, keď, ako známo je, luteránski Maďari už v predošlých
            stoletiach sa pokalvínčili a i tak väčšina Maďarov ku kalvinizmu náklonnejšia bola,
            teraz teda počtom svojím ďaleko prevyšuje luteránov. Za tým cieľom idúc Zay všetečne
            bodnul palicou nezmyselnosti svojej do samej vieronáuky a vyhlásil všetečne, že nestáva
            viacej náuky Lutherovej, že luteráni už z domu sú kalvíni. A mal takých povlekonosičov,
            kňažkov a profesorkov, ktorí z kancľov a katedier dali sa vyvyšovať múdrosť Zayho,
            knižkami a kázničkami podporujúc a medzi ľudom šíriac bláznivé plány unionistické. Akcia
            táto splodila celú literatúru, v ktorej bol som pars quaedam
[
790
]
i ja. Táto vec je známa teda.
No o Ľudovítovi Štúrovi mlčala história; do obecnej známosti prišlo najviacej toľko,
            že motívov Zayho politických bol zjavný odporník a že i on vzpieral sa únii luteránov s
            kalvínmi z dôvodov tých, aby Slováci aspoň v cirkvi svojej neboli do menšiny vtlačení.
            Že by taký velevtip, ako bol Štúr, len na tomto površí bol plával, že by Štúr aj hlbší
            nebol si náhľad o tejto záležitosti stvoril, to nedalo sa myslieť síce prísne logicky,
            ale predsa boli aj takí, čo to mysleli, áno, ktorí hovorili, že keby sme buď my Maďarmi,
            buď títo Slovákmi boli, v tom páde že by istotne i Štúr nebol nič mal proti únii, to
            jest, že i ja priďaleko som šiel pri obraňovaní cirkvi luteránskej, lebo že skutočne
            inej prekážky únie nestáva, ako tá, že kalvíni sú Maďari a luteráni Slováci.
V dieločku rečenom i z tohoto ohľadu je šľak každej pochybnosti zo Štúra sňatý a ja
            verím, že zavďačím sa každému priateľovi historickej pravdy, keď ešte i tu nechám
            hovoriť samého Štúra. Keď Zayho námery unionistické rovnomyseľníci jeho v užšej rade
            schválili stereotypnými výkrikmi: „Výborný jest to prostředek!“ dal sa (Zay) do práce.
„I započal (Zay) s předstíráním a přetvařováním se, jakoby on byl nejlepším
            evanjelíkem a rozhlašoval to po dědinách a městách a rozhlašovali to též všickni
            stranníci jeho.“
„Kdo jest věrný, ten neroztrubuje věrnost svou, nýbrž dokazuje ji skutkem, ale kdo
            chce zavést a ošiditi jiné, ten nadrapuje se z hrdla celého, aby se rozkřičel věrným,
            potom pak tím snáze polapiti mohl jiné do osidel svých. Vímeť, co ti leželo na srdci,
            licoměrníku, při důmyslech tvých, ale ony v prach a dým se rozplynou, jako celé jméno
            tvé!“ Ako skoro naplnilo sa proroctvo Tvoje, oslávený Ľudovít!
„I rozhlašoval dále vyvolenec (Zay), aby naklonil evanjelíků ku spojení se s kalvíny,
            že vlastně žádného rozdílu proč sme byli rozdělení od století po dnešek, když se v ničem
            nedělíme jedni od druhých? Proč máme rozličné chrámy, rozličné služby Boží a všecko
            rozdílné od Kalvínů? Jest ovšem rozdíl a to podstatný, veliký rozdíl mezi námi a my
            rozdílu toho dobře povědomí jsme. I vida licoměrník, že tím neprospěje věci své, řekl:
            jest ovšem jakýsi rozdíl mezi námi, ale rozdíl to nepatrný a tuze malý jest, upustí-li
            každá strana maličko něco, spojení budeme. Říkal pak to licoměrník tak lehkomyslně,
            jakoby nestává mezi stranami jejich, ale ozvali se evanjelíci:
[
791
]
šlo o smluvu trhovou při věci chatrné a ne o věc náboženství, nejsvětější a
            nejhlouběji zakořeněnou v srdci člověka. Ale řekli Evanjelíci, my chceme zůstat věrní
            víře otců svých a nepopustíme jiným k vůli ze svého, aniž žádáme, aby oni nám k vůli
            popouštěli ze svého. Zpozorovav tedy licoměrník, že ani tak se nedaří oumysl jeho, dal
            se do vypočitování užitků, rozkládaje na prstech, koliké a jakové výhody odtuď pro
            Evanjelíky nasledovati budou a poukazoval při tom na katolíky, že tito potlačí
            náboženství jejich, pakli sjednoceni nebudou. Ale řekli Evanjelíci: my sme byli dosud,
            stránky své se držíce a sami sebe řídíce, šťastnými a král náš ochraňoval nás i
            ochraňovati bude mocí zákonů nám k dobrému vydaných ode všeho zlého a strastného,
            katoličtí pak bratři naši nechají nás na pokoji, nebo vědí, že ctíme s nimi jednoho Boha
            a že jsme občané a synové rovně s nimi vlasti jedné.
Vida se na tento způsob sklamána licoměrník v naději své, chtěl dokázati, že mnozí z
            Evanjeliků jsou příchylní k spojení, i chtěl skrze tyto působiti na lid, nechtějící
            dosud zvésti se dát podvodným slovům a slibům jeho. I svolal valnou hromadu Evanjelíků a
            dal sobě potvrditi úmysly svoje; stranníci jeho opět sdělali náramní křik ku chvále
            jeho, jen aby ho dále využiti mohli k zlomyslným oumyslům svým. Než všickni věrní a
            dobří Evanjelíci bočili od rad a návrhů jeho a opustili shromáždění s bolestí, nebo
            viděli, že jest učiněna z chrámu svatého a shromaždění církevního peleš stranníků,
            podvodníků a krám duchů nečistých a zlostných. V nadutosti své byl vyvolenec tento
            Maďarů a odrodilců potom také roztrubovati započal, že zavede spojení evanjelíků a
            kalvínů s katolíky, nebo namyslel se proslaviti jako reformátor náboženský a zakladatel
            nové a jediné církve Uherské. Ale katolíci věrní dávné víře otců svých, odmrštili s
            nevolí a rozhořčením tlachání chvastáka, nebo viděli, že je rovně připraviti chtěl o
            víru jejich.“
Vyzýva potom mocnými slovami, aby nedali sa zmámiť falošnými výrokmi Zayho, že by
            nebolo rozdielu medzi vierou luteránskou a kalvínskou, a tu vyvinul Štúr hlboký
            bystrohľad, keď hovorí:
„Víra vaše, Evanjelici, jest čistější a pravdivější, než víra Kalvínů, majících mnohá
            bludná a neslušná domnění v učení svém. Učí zajisté Kalvíni, že Bůh velikou částku
            lidského pokolení k věčnému zatracení stvořil a předzřídil, ani ne pro hřích snad jeho,
            neb provinění, ale že se mu tak líbilo, aby moc hněv svůj nad zatracenými osvědčil. Bůh
            tedy nechce všech lidí spasiti, byť tak třebas i všickni lidé chtěli spasení býti.“
„A dále učí, že kdo jednou jsou předzřízeni k životu věčnému, že ti od milosti Boží
            odpadnouti a zahynouti nemohou, byť pak těžce zhřešili. Dále věří Kalvíni, že Bůh hříchy
            bezbožných lidí chce, je působí a sám činí, ano k nim i donucuje. Že Kristus Pán pro
            všechny lidi na svět nepřišel, netrpěl, ani neumřel.“
„I medle, jakž možno nečisté toto učení srovnati s láskou Boží, o níž Kristus Pán
            vždy mluví, na kterou v celém svém učení se odvolává a na níž vystavěl církev svou? Bůh
            láska jest a kdo v lásce přebývá, v Bohu přebývá a Bůh v něm, velí písmo svaté, i
            neodporuje-li ono učení kalvínské zřetelným slovům písma svatého? Bůh velí slunci
            vzcházeti na dobré i na zlé a svítiti na spravedlivé i nespravedlivé: i jakžby tedy Bůh,
            otec lásky, mohl míti zalíbení v bezbožných a v rozšiřování bezbožnosti, sám pramen jsa
            lásky a všeho dobrého? Není-li podle učení Kalvínů Bůh duch nečistý, jenž radost má z
            toho, když se rozšiřují bezbožní? není-liž radost tato radostí ďábelskou? I ku komu se
            medle utíkati mají lidé, dítky Boha, ne-li k němu, Otci dobrému, jenž bdí nade všemi
            námi? Ale jakby se utíkati mohli k němu, kdyby on chtěl zahynutí mnohých a sám napomáhal
            je bezbožně? I k čemu tedy, podle učení kalvínského, má člověk se usilovati ctnostným
            býti, když ctnosti jeho k ničemu nepomohou a zatracení z něho, pakli k tomu určen jest,
            nesejmou? Všeliká tedy ctnost by nic neprospívala v očích Boha, jemuž víra dle slov
            Kristových nejmilejší jest, ano bez víry ani možné není líbiti se Bohu, ona má časného i
            věčného života zaslíbení, rovnou cenu měla jako nevíra, bezbožnost a vůbec hřích, který
            Bůh nenávidí? Neníliž učení toto reptání proti Bohu?
Nesmýšlejí Kalvíni důstojně také ani o osobě Krista Pána a Spasitele našeho, jako již
            i Luther žaloval se, že Kalvíni o Božství jeho málo aneb nic nedrží. Neříkal-li pak
            Kristus o sobě, že jej poslal Otec jeho z nebes, aby smířil svět s Otcem svým, kterýž
            jest v nebesích? (Tu vypisuje celé verše z Jána 3, 16, 17, 18.)
Nepravě také smýšlejí Kalvíni o Večeři Páně, a již za starodávna, poněvadž svátosti
            této slušnou cenu a platnost nepřikládali, sakramentaři
[
792
]
nazváni jsou. Varujte se tedy učení tohoto, křesťané, aby ste nepopudili
            Boha proti sobě a nepohoršili duší svých, aby neupadli v bezbožnost, v níž válejí se
            oni, kteří vám odjati chtějí řeč i náboženství vaše. Oni zajisté chtějí učiniti z vás
            Kalvínů, aby ste odpadnuvše od náboženství svého, tím snáze potom odpadnouti mohli od
            jazyka svého a zapřeli jej, jakoby ste zapřeli víru svou. Nebo kdo zradil bratra svého,
            zradí i otce i matku, anoť mu nic více svatého není a on jedné ohavnosti se dopustiv,
            dopustí se i druhé ze zvyku a srdce zkaženého. Protož bděte na sebe a pozorujte pilně,
            aby sté nebyli sklamáni a podvedeni; jste zajisté otočení nepřátely a pokušitely.
            Všickni, kteříkoliv z rodu Vašeho pocházejíce, rozšiřují mezi vámi maďarčinu a donucují
            vás k ní, odpadli již od vás a hledí jakoby vás polapiti a i o náboženství vaše
            připraviti mohli, nebo oni v srdci vyznávají již náboženství kalvínské, aby se tím lépe
            zalíbili Maďarům, jejichž náhončí jsou.“
Najvyberanejšími potom rečami z apoštolských písem zakončuje napomínanie svoje
            slovenských evanjelikov; a keď ešte zobral všetky dátky, heslá a prostriedky ničomné
            násilníka toho a dôvodne vyčítal mu kapitolu, končí tento odsek venovaný dielu Zayho:
„Avšak odstupiž již, člověče chatrný, nezůstaloť na tobě nic celého a stojíš již před
            světem v nahote své!“
Závierka celého diela je konečne veľmi dojímavý epilóg, v ktorom pútnik zhovára sa s
            oblakmi nad Tatrami, horami slovenskými, vznášajúcimi sa a smútiacimi nad smutným stavom
            národa, s pahormi a vrchami Tatier, hôr slovenských smútiacimi nad rodákmi svojimi,
            neznajúcimi vzniesť sa do vozduchu voľného, ale sú prikovaní k nízkosti; so skalami, s
            vetrami búrnymi i vánkami lahodnými, s potokmi a riekami tatranskými, s jedľami štíhlymi
            a dubami mocnými, zhovára sa junák s celou prírodou Tatier milostných, a tá smúti a
            vykladá mu príčiny hlbokého smútku svojho a on stvrdzuje jej sedemkrát:
„Spravedlivý jest smutek váš, vy oblaky nad Tatrami, vy pahory a vrchy, vy skaly, vy
            větry bouřné, vy vánky lahodné, vy potoky a řeky, spravedlivý jest smutek váš, vy štíhlé
            jedle a mocné duby na pohoří tatranském.“
Štúrovi bolo všetko smutné; smútok ležal v duši jeho, lebo on hlboko nahliadol do
            bied národa; z toho smútku duše jeho vyšli všetky deje a diela jeho.
Tak pochopovali lásku jeho nestranní cudzinci, tak podal nám hlbokej lásky svojej k
            národu slovenskému obraz on sám a ako takého vídať ho i tohoto roku budeme v čele národa
            nášho.
II.
Štúr vychodil vo velikých koncepciách svojich z hľadiska osobností národných a veril
            silne, že národy ako osoby mravné, majúce svoje úlohy na svete a v dejinách, nevyhnutne
            musia sa konečne dohodnúť a dorozumieť, keď priam i stoletiami celými trýznili a
            porážali druh druha. Jeho trudoviny historické vtlačili mu do duše obraz národa
            slovenského tak hlboko, že s ním a preň žiť len stalo sa mu životnou potrebou, jeho
            slabosťou i silou, jeho presvedčením i predsudkom, kritériom a kategóriou duchoživota;
            tým daný je nám charakter jeden veliký, na ktorý s hrdosťou pozerať budú potomci. Jeho
            presvedčenie o osobnosti slovenského národa neboli vstave vyrvať mu žiadne teórie a
            dôvody, ktoré toho času prievalmi v protivnom smere prúdili sa; to presvedčenie, že
            národ slovenský v Uhorsku má byt svoj oprávnený, má právo tu byť a rozvíjať i užívať
            slobodne svoje dary, vlastnosti a sily, že je on prabydliteľ tejto zeme, má zásluhy o
            štát ten, ktorý Štefan, prvý kráľ uhorský, tu z prvkov slovenského riadu krajinského a
            pomocou podstatnou slovenského národa založil, že bral vo všetkých vekoch na celom
            rozvoji štátnom, vedeckom, cirkevnom, umeleckom, priemyselnom, hospodárskom a
            spoločenskom nie menšiu druhých národov účasť, že krvou jeho synov tiež presiaknutá je
            vlasti tejto posvätná zem, slovom, toto presvedčenie jeho dodávalo mu vždy nové
            myšlienky, nové sily ku bojom a vlievalo mu spolu dôveru do srdca ku šľachetnejším,
            náčelným mužom vlasti tejto pôvodu maďarského. Preto aj po dotknutí sa tak neprajnom s
            mužmi protivného, panujúceho ruchu vo vlasti všetku snahu vynakladal na to, aby zoznámil
            sa so statočnými, na verejnú mienku zeme tu ako spisovatelia tam ako parlamentaristi
            vplyv majúcimi mužmi, aby mohol prehovoriť s nimi o otázkach tak vnikavo a hlboko celej
            vlasti dotýkajúcich sa. Tým istým cieľom vyhľadával známosti s mužmi nestrannými bez
            rozdielu národnosti, postavenie vyššie zaujímajúcimi a starostlive pozorujúcimi nový
            tento ruch, berúci sa koľajami neobyčajnými. On ako opatrný vojvodca všetky okolnosti,
            všetky sily, všetky vplyvy bral do kombinácií svojich pod jedným najvyšším života svojho
            hľadobodom: bránenie osobnosti národa svojho.
Keď dokonca gróf Zay a Kossuth Lajoš opanovali už boli všetky maďarské noviny
            haraburdáctvom svojím a onen prvý na čele všetkých konventov evanjelických ako generálny
            inšpektor vyzýval smelými výkrikmi do ohrady Slovákov, huckal žiakov proti ich
            profesorom, zotieral konfesie jednotlivé a násilne uvádzal pod kalap jeden maďarského
            náboženstva a do úzkych nohavíc
[
793
]
maďarskej národnosti,
[
794
]
vtedy našiel Štúr príležitosť zoznámiť sa s grófom Jánom Mailáthom
[
795
]
, historikom uhorským, mužom poctivým a šľachetným, zrelou učenosťou
            vynikajúcim, mnohej skúsenosti vo veciach krajinských, opravdove vlasti a národov
            všetkých ju obývajúcich rozkvet a blahobyt želajúci a zo všetkých síl ju napomáhajúci.
            On videl prichádzať na vlasť nesmierne nešťastie z tohoto rozduchovania zášti a vraždy
            proti rovnooprávneným národom Uhorska nemaďarským a cítil sa sympaticky pritiahnutým
            Štúrovi, ktorý s bolesťou duše nevýslovnou žalúval sa mu na prechmaty Zayho a
            jednotlivých stolíc moc štátnu proti národnosti slovenskej nadužívajúcich. Majláth
            rozhodne odsudzoval haraburdáctvo Zayho, ktorého aj v zasadnutí tabule magnátov
[
796
]
neraz notne zdividoval
[
797
]
. Zo známosti tejto so Štúrom pochodil i ten senzáciu spôsobivší článok
            Mailáthov v „Nemzeti Ujságu“
[
798
]
vyšlý „Patriotizmus a národnosť“, kde rozhodne zatracuje maďarizovanie
            násilné a odkazuje Maďarov do slušných ich hraníc, právom a spravodlivosťou ku všetkým
            národom ťahaných. Z tejto známosti na druhej strane povstali články Štúrove do
            maďarských novín určené „Szlávok sérelmei s’ panaszai
[
799
]
“.
[
800
]
Podobný bohatiersky, spravodlivý šľachtic maďarský bol Aurel Dessewffy;
[
801
]
zo slovenskej šľachty výborný Ján Čaplovič
[
802
]
, direktor statkov schönbornovských, muž na slovo vzatý, riedkou učenosťou a
            mocným perom jednako klasicky v latine, nemčine a maďarčine píšuci a vynikajúci. Štúr
            vstúpil s mužmi týmito do bližšej známosti, áno, do priateľstva. Sám Štefan Széchényi
            nebol cudzí krúžku tomuto mužov opravdové blaho národov hľadajúcich
[
803
]
a proti samozvancom fanatickým brániacich. Vidiac konečne s potešením, že
            naskutku jesto mužov dosť i medzi šľachtou maďarskou, ktorí opravdive myslia s vlasťou,
            nie ako s dojnou kravou, ale ako s matkou živých, tu bytujúcich, rovnoprávnych národov,
            áno, že máme i my Slováci mužov zo stavov vyšších a z triedy tej, ktorá toho času jediná
            vplyvom verejným vládla — veď len zo samého Turca prostredníctvom prepamätného Juraja
            Kossutha sto štyridsaťosem slovenských národných politických novín
[
806
]
— obrátil sa na cestu verejnosti maďarskej, a písal články pre obecenstvo
            maďarské prostriedkom žurnalistiky o krivdách a nátiskoch, ktoré pášu sa oproti národu
            slovenskému. Avšak
„Szlávok sérelmei s’ panaszai“
cestovali od
            redakcie jednej ku druhej, až zaujal sa o ne napokon sám gróf Mailáth pri redakcii
            „Nemzeti Ujság-u“, ale veru všetko nadarmo. Táto skúsenosť bolestná bola studeným
            kúpeľom na hlavu nielen Štúrovu, ale i Mailáthovu. Štúr plakal nad národom slovenským,
            ani len už plakať a žalovať sa na krivdy k nebu volajúce nemajúcim kde, Mailáth plakal
            nad maďarským národom vtedy, kým ešte mohol by spravodlivosť prislúžiť, spravodlivosť
            prisluhovať neschopným, lebo každý takýto národ, keď príde jeho zlá hodina, zahynúť
            neomylne musí. „Quod tibi fieri vis, alteri geceris,“
[
807
]
opakúval Mailáth často. Tento sa ešte len tým potešoval, že keď príde diéta,
[
808
]
národ maďarský napraví chybu tejto nešťastnej verejnej mienky, robenej
            darmošlapmi a kriklúnmi nezbednými. Štúr sa tešil pravde, ktorá či tak, či tak ale
            napokon zvíťaziť musí a zveril svojho národa osud Bohu. Nádeje krem toho opierali sa o
            kráľa a mužov okolo trónu jeho stojacich, medzi ktorými už mnohých známych mal a ktorí
            mu zúfať nedovoľovali.
Niektorým svojím článkom obranným predsa získal Štúr cestu forsírovano do verejnosti,
            obrátiac sa totiž na najvyšší úrad cenzúry, keď mu daktoré noviny, v ktorých uverejnený
            bol článok krivdiaci slovenskému národu, vymohli nútiaci dekrét, za ktorým už len
            konečne redakcia uverejnila ho.
Že takýto spôsob nebol na dlho k držaniu, to vidí každý; takú spravodlivosť, ktorú si
            národ vymáhať musí pri každom prípade, mohli si Maďari pre seba nechať, keď mala každá
            odveta spravodlivá iba cez retortu cenzúrnych úradov cestu si na verejnosť prerábať. Sám
            Mailáth videl, že sú toto už turecké pomery a radil Štúrovi dať vytlačiť za hranicou v
            nemčine všetky tie žaloby, tým, že sa aristokracia, majúca vplyv pri diéte i vláde,
            poučí o stave vecí a nespravodlivá žurnalistika nebude môcť ďalej slepiť a klamať národ.
            S touto náradou boli zrozumení Čaplovič, Prokopius
[
809
]
, Ďurko Kossuth, superintendenti Jozeffy a Seberíny, advokát Vrchovský
            (Boleslavín) a mnohí iní. Štúr poslúchnul radu a tak vypustená bola konečne do vzduchu
            tá raketa, ktorá takým intenzívnym svetlom ožiarila liberalizmus rozchýrený maďarského
            národa, tak, že brožúru Štúrovu
[
810
]
jednohlasne vykričali haraburdácki žurnalisti za „zradu vlasti, za urážku
            maďarského patriotizmu“.
S Čaplovičom a Kossuthom (Ďurkom) vstúpil Ľudovít do najintímnejších pomerov
            priateľských. Otočený mládežou najrozhodnejšou
[
811
]
súdruh a priateľ všetkých po Slovensku rozosiatych mladých i starších mužov,
            ctiteľ veliký, ba zbožňovateľ všetkých tých v úrade postavených mužov, ktorí akýmkoľvek
            činom vyznačili sa v obrane práv národných, lebo v podporovaní rozvoja národného, alebo
            práve v činnom literatúry národnej rozširovaní vrhol sa celý do boja obranného osobnosti
            národa slovenského a práv jeho nezadateľných.
Trojaký boj nastával Štúrovi po doterajších prípravných námahách a ich výsledkoch,
            dávajúcich mu nádej na ďalšie úspechy; všetkým priateľom svojim dotušoval tu pravdu, že
            nič sme ešte nevykonali, kýmkoľvek, čo ako po biede, ta nedovedieme vec, aby národ
            dostal zastúpenie aké — také. Národ je osoba mravná, mnohohlavá, tá len skrz zastúpenie
            môže k platnosti seba priviesť. A kdeže máme my Slováci toto zastúpenie? Mnohohlavá naša
            osoba národná drichme snom smrti. Ako dáme výraz tejto osobnosti národnej?
Ja si už raz pomôcť nemôžem, chtiac Štúra vystaviť, ako bol a žil stred dôb a
            okolností náramne spletených, pomerov násilníckych, nádobno mi veľa rozprávať, zašlé
            upamätovania sa na vek minulý v pamäti národa kriesiť, ktorého už druhé pokolenie čaká
            na túto rozprávku o svojom veľkom synovi, nádobno mi, áno, potrebou je mi to všetko
            pripomínať, na čo sa len upamätúvam a o čom sa teraz mojim mladým bratom ani nesníva,
            nádobno mi tak písať o Štúrovi a jeho bojoch, ako skutočne sa vec mala a čo sa ihneď
            môjmu kritikusovi, p. Jaroslavovi Vlčkovi, stará táto pieseň — snáď už labutia — zdať
            bude docela podivínsky „mladickou neposedností a kazatelskou povídavostí“.
[
812
]
Lebo konečne o Štúrovi nebolo by dosť povedať len: narodil sa, chodil do normálky,
[
814
]
poslaný bol na gymnázium, odbavil si filozofiu, filológiu, tiahol na vysoké
            školy, tam študoval rozličné vedy, potom napísal tamtú a túto knihu, básnil veršom i
            prózou, postúpil do úradu, bral účasť na podnikoch národa a milovaný od svojich zomrel
            dňa a roku toho. To cítili všetci tí, ktorí boli by mali nadanie stať medzi životopiscov
            a zobrať si za predmet vypuklú postavu historickú Ľudovíta Štúra. Každý volil čakať už
            či lepšie časy, či lepšieho biografa, nežli šablónou obecnou ho predstaviť národu;
            medzitým mnohému z nich ubehli časy a lepšie neprišli a o Štúrovi nové pokolenie už iba
            tradície našlo. Či nemal som i ja, ktorý tiež náležal som medzi tých, čo lepšie časy,
            lepšie perá vyčkávali, čas svoj prespať, prečakať a prevyhliadať, nádobno mi bolo chytiť
            sa do práce tak, aby podaný bol národu obraz veku Štúrovho, doby prepamätnej s celým tým
            sborom duchov dobrých i zlých, otáčavších ho jednak laskavo-obranne, súčinne, jednak
            bijúcich doňho vražedno-útočne. V tom čase pristúpila priaznivo k úmyslom týmto pohnútka
            jedna, ktorá nie nepatrným stala sa motívom k priskoreniu práce tejto. Môj syn požiadal
            ma o prepustenie mu časopisu pred tridsiatimi piatimi rokmi založeného, potom ale
            vychodiť prestavšieho, „Slovenských pohľadov“, a spolu vyslovil žiadosť našej omladiny,
            abych sám tiež činne rozpravami o Štúrovi napomohol podnik tento mnohosľubný. Ja som rád
            oboje: jedno povolil, k druhému pristal a podávam verne, nie „elegantne“ vystrojený
            román, ani nie tvorbu svoju, ale obraz pomerov, v ktorých žil a dejstvoval Štúr, ani nie
            „moderní literarní biografii“, ale rýdzi kus starej prírody slovenskej, tak fenomenálne
            v Štúrovi našom sa vyskytnuvšej; ani nie som a nechcem byť vodičom svojho obecenstva po
            parkoch umeleckých a parketoch luxurióznych poetického „moderného“ historiografstva, ale
            vediem ho po drsných a tŕnistých chodníčkoch, po ktorých chodieval oslávený Ľudovít
            Štúr. A mám nádeju, že slovenské obecenstvo vďačnejšou mysľou prijme tieto črty zo
            života veľkého ako onen šťastný Slováčik Jaroslav Vlček, ktorý zavčasu vynikol z objatia
            oblažujúceho národy maďarstva a nepoznal boje a útrapy, vychovaný na ústavoch českých.
            Že tento — kritik — nie je vstave s pravou sympatiou sprevádzať vyviňovanie sa veľkého
            boja, aký zahájil pod Tatrami Štúr, to nachodím dosť prirodzeným u žiaka Voltairov,
            Darwinov a „moderných“ — zväčša semitických — „detailných“, „salónnych“, „elegantných“, „fashionable“
[
815
]
-ných darmotlachov, u takéhoto slavizovaného „kulturáka“ je to prirodzené,
            nenachodím to, ale predsa kritika seriózneho hodným, aspoň už nie veru slovanským, a
            tuším aj nie veľmi šľachetným. Mňa ostatne ani takéto skúsenosti — pripojené k
            skúsenostiam iným — nezmýlia, ani jeden raz nastúpenú cestu moju neprekrižujú. Nuž
            takto, hľa, pretrhnutú rozprávku moju — podaromnici teda i tu „rozšířenou“ — idem ďalej
            nadpriadať.
Povedal som, že trojaký boj nastal Štúrovi po druhom nastúpení námestníctva
            profesorátu slovanského v Bratislave, ktorý previedol v prvých troch rokoch piateho
            desaťletia tohoto devätnásteho veku, totiž boj vnútorný v ústave s mládežou, boj o svoj
            byt a konečne boj o uznanie národa slovenského.
Nádobno mi pripomenúť, že Ľudovít mával ťažkosti s mládežou. Nachodili sa vždy
            samostatní šarvanci, ktorí nespokojní boli s kázňou Ľudovítovou, a tak vtrhol bol akýsi
            republikánsky ruch do ústavu.
[
816
]
Šuhajci si namysleli, že ústav je spoločnosť tá stará, ktorá sa autonómne
            riadila, svojich úradníkov volila, že teda čo priam i nemenujú sa viacej spoločnosťou,
            oni že predsa len sami sa spravovať chcú. Hravá fantázia slovenskej mládeže bývala
            odjakživa mohutným živlom jej jednania a veľa ráz i pôvodom dosť ťažkých obstojateľstiev.
[
817
]
Štúr sa tak naoko nevzpieral tomuto mládeneckému zápalu za formy
            republikánske, ale hľadiac na zadné kolečká, a nezapopomínajúc pre formu na vec, položil
            na denný poriadok otázku túto pri rozpravách peripatetických,
[
818
]
súkromne na prechádzkach často s mládežou vydržiavaných a získal rozvojmi svojimi
[
819
]
lepších duchov za formy monarchistické. Znamenia časov: zákaz spoločnosti
            kroz námestnú radu, zákaz ústavu srbského
[
820
]
kroz Bajcsiho, uzavretia generálneho konventu vedením Zayho a Kossutha na
            zrušenie ústavov slovenských a menovite bratislavského dorážajúce, to všetko mocne
            vymáhalo na Štúrovi vzoprieť sa fantáziám mládeže a upraviť ju do koľají daných
            skutočnosťou. Monarchické zriadenie ústavu zvíťazilo. Mládež si slobodne volila svojich
            úradníkov, avšak riadny profesor alebo jeho námestník ich potvrdzoval. Mimo námestníka
            (Štúr), ktorého volil riadny profesor reči a literatúry slovanskej, Palkovič, bol ešte
            aj miesto-námestník ustanovený od námestníka (Štúra). Vypracované boli stanovy, v
            ktorých určili sa práva, ako námestníkove (to koncesia liberalistom slovenským), tak i
            ústavu a spravujúceho výboru, aby zamedzila sa svojvôľa každá, či zo strany údov, či zo
            strany miestonámestníka a spravujúceho výboru. Bola to však len hra, ktorou však Štúr
            opatrne vedel zamedziť rozklad vnútorný spoločnosti tejto nádeje sľubnej, avšak veľa
            nebezpečenstvám vystavenej.
Že i tu pôsobili falošný maďarský liberalizmus, vidno stadiaľ, že podnet prvý k
            hádkam, či republikánska, či monarchická forma spravovania má byť uvedená do ústavu,
            vyšiel z maďarského „Társaságu“, spoločnosti, ako si Maďari porád ešte menovali svoje
            družstvo. Slováci, ako známo, sklonili kolená pred zákonom námestnej rady a menovali
            svoje družstvo ústavom a nie spoločnosťou. Ale Maďari učinili rozhodný krok a
            jednohlasne uzavreli, že sa nepoddajú zákazu vyššiemu, ale budú svoju spoločnosť ako
            voľakedy len spoločnosťou menovať a neodvisle sa spravovať so svojím sebou spomedzi
            profesorov voleným predsedom. Rektor lýcea Boleman inak, ako známo, vo všetkom Maďarom
            nadržujúci, videl v tom nebezpečenstvo pre sám tento maďarský ústav a vyzdvihol ich
            zákony republikánske, predpíšuc im sám zákony, v medziach ktorých pohybovať sa im bude
            nádobno. Vyslal s dekrétom svojím týmto profesora Németha
[
821
]
do zasadnutia maďarského „Társaságu“, ktorého ale spoločnosť pohanila, jeho
            dar prinesený odmietla a hneď sa na školský senát a miestny cirkevný konvent odvolala.
            Tu ale nedošla cieľa, Bajcsy — Slovák z Oravy — inšpektor a mešťanosta, mal ďalšie
            úmysly proti Slovanom, preto bár aj inak bol by rád pomáhal Maďarom, nemohol zastať sa
            blúznenia mládeže maďarskej a jej liberalizmu; zato ponáhľal sa srbský ústav zakázať,
            ktorý si bola mládež srbská na tunajšom lýceu s povolením rektorátu založila. Bajcsy,
            podporovaný advokátmi bratislavskými, náhončími Zayho a čiastkou povlekonosičskou
            profesorátu, vyrútil sa aj na ústav slovenský, čo bol vlastný cieľ jeho politiky,
            páchanej s „Társaságom“ maďarským a ústavom srbským. Keď ale Maďari a Srbi obrátili sa
            na senát a konvent miestní v odvolaní sa proti Bolemanovi, rektorovi a Bajcsymu
            mešťanostovi, siahli Slováci k právu svojej existencie a utiekli sa pod ochranu
            Palkoviča ako riadneho profesora a ústavu predsedu a superintendenta Stromského ako
            biskupa dištriktu preddunajského, pod ktorého ochranu celý ústav reči literatúry
            slovenskej patril: a oba títo mužovia vystúpili verejne na konvente miestnom proti
            záhubným námerom Bajcsyho, pričom šľachetný Schröer, Martiny, Zechmeister, Wigand, dr.
            Würzler, notár mestský Lang a iní statočne ústav slovenský v ničom sa neprehrešivší, od
            miestneho konventu seniorálnej cirkvi požunskej dávno uznaný, ako ústav pod autoritou
            dištriktu preddunajského stojaci bránili a Bajcsyho útok víťazne aj odrazili. Štúr
            dosiahol svoj cieľ pri mládeži natoľko, že i tých najhorkokrvnejších liberálcov
            slovenských, ktorí autoritu Palkovičovu zrútiť chceli, presvedčil, ako treba v úcte mať
            starcov, ktorí bár aj tvrdí sú v jednotlivostiach a neústupní, tak istejšia sú podpora
            tam, kde ide vec o národ celý, než zápal liberalizmu maďarského, ktorý často pred sedlom
            jazdí a ktorý za vzor vziať si usúdili i jednotliví Slováci. „Reprezentácia národa,
            bračekovci,“ dotušovával Ľudovít mladým svojim priateľom, „tá je nám potrebná a Palkovič
            reprezentoval národ náš statnejšie na konvente, kde išlo o život národu, než stá a
            tisíce mladých horlivcov frčky pod kepeňom hádzať navyknutých. Čo nás tam do jeho hádok
            literkárskych, čo do jeho zvykov starých, keď vidíme, že takto statočne národ náš
            bráni!“ Odvtedy sa mládež slovenská úctivejšie chovala k starčekovi, mimoriadne od
            príchodu Štúrovno z Nemecka obživenému a zmládlemu.
[
822
]
O tomto čase náramne veľa záležalo na Palkovičovi a on čestne dostál úlohe svojej, o
            čom príde nám ešte prehovoriť. Ľudovítov boj vnútorný na ústave,
[
823
]
s mládežou, menovite požadoval hlboký názor psychologický, ktorým vyznačoval
            sa nad mnohého, čo teraz praktičnosti nedostatok mu vytýka.
Jeho pokračovanie v tomto smere nádobno mi tu pár črtami nakresliť. Peripatetické
            jeho vychádzky do hôr a domáce rozpravy s mládežou zavedené boli jeho metódou
            pedagogickou, ktorou dosiahol nebývalých výsledkov morálnych, vedeckých a národných pri
            mládeži. Rokovalo sa tu o otázkach náhodilých, časových i vedeckých, pri ktorých tak
            pokračoval Štúr, že mládeži nechal samostatnosť súdu, ale žiadal i rozvedenie a
            stvrdzovanie náhľadu, a keď tuto obyčajne pokuľhávalo sa, doskočil on ku pomoci a ani
            mladoň nezbadal, len keď z bludu vytiahnutý bol; tak nejedna fantazmagória vo svojom
            prvku udesená bola a jej miesto zaujala čistá pravda, ktorej znaky charakterizoval Štúr
            historičnosťou, svedomím, právom prirodzeným, večnými zákonmi riadenia božieho, úlohami
            dokázanými z behu histórie ako nevyhnutnými! Kde týchto znakov nebolo badať, tam nebolo
            ani pravdy pre Štúra. On majúc pred sebou veľmi nadanú evanjelickú mládež, ktorá
            posväcuje sa službe národa slovenského, nenachodil pri nej toho stupňa prípravy
            opravdovej, aký videl pri mládeži nemeckej, a to ako evanjelickej, tak katolíckej.
            Nadhodil teda predmet k najbližšej „rozprave“ k rokovaniu: „Napomáha-li slobodu
            občiansku viacej katolicizmus, či protestantizmus?“ Druhý raz: „Ktorý princíp napomáha
            viacej duchovný pohyb v človečenstve, kalvinizmus, či luteranizmus?“ Inde zase: „Čo je
            letora? Čo ráz, či charakter? Ktorý je ráz Slovanov? Ktorý zosobna nás Slovákov?“ Všetky
            tieto a podobné otázky vždy mali určitú tendenciu; lebo boli odpoveďami na smelé
            tohoveké výzyvy polopobláznených Szatocsovcov, Zayovcov a podobných krikľúňov v
            časopisoch maďarských svoje teórie vykrikujúcich, alebo poskytovali materiál bohatý pre
            vedychtivú mládež k pochopeniu situácie svetovej. Vnútornosť mládeže bývala zatrasená a
            všetky duše sily sústredili sa k objatiu, k pochopeniu, k prebrodeniu úloh vytknutých
            nadchnutým mladým učiteľom týmto národa. Mládež niesla sa za ideálmi vyviňovanými v
            praktickom živote. Charakter osobnej statočnosti, zachovaného daného slova, povedomosti
            národnej v cirkvi, cirkevnej v národe, význam osoby vyvinutej a povedomej úloh svojich v
            histórii, kresťanský názor na svet v rozdiele názoru pohanského, povolania a úlohy
            jednotlivých národov na svete, tie idey živili mladoňov Štúrových. A keď sa preniesol do
            ríše bájí a povestí národných, odkryl celý svet nový poslucháčom svojim, im dosiaľ
            žiadnym učiteľom neodkrytým; počala sa láska k pokladom týmto v dušiach nadaných
            mladoňov a oni zapomenuli na pletky a hračky a titerky života. Červená niť tiahnuca sa
            povesťami našimi, že len bezúhonný mladoň prebrodieva sa cez všetky odpory a víťazí nad
            ohavnými potvorami, bola duševná stužka najopravdovejších úmyslov štúriánov týchto. A
            keď cyklus takýchto rozpráv zavrený bol touto otázkou: „Kde stojíme s národom naším?“,
            tu píše Vratislav Horislavovi zo dňa 16. decembra 1841 nasledujúce pamätné slová:
„Tu sme vyznati musili o národu svém vlastním, že určitého rázu ješte nemá, anť je
            ráz v samostatném jednání spatřuje, jakové, u něho, i když celou historii projdeme,
            nenajdeme leč a snad za časů slavného, ale krátko trvajícího panování Rastislava a
            Svatopluka. Co činíme, činíme více, passivne se k tomu majíce, ode jiných totiž puzení;
            a co celek, co národ jsme ještě nikde nevystoupili, sluší nám tedy samostatně jednati,
            pak budeme moci ráz svůj určiti. Ostatně letoru Slováků a vůbec Slovanů sme uznali za
            sangvinicko-cholerickou, ráz pak nakolik lze bylo jej poznati, položený sme nalezli v
            prokletém subjektívnosti nadužívaní, jenž již tak mnoho zlého natropilo a ještě natropí.
            — Nynější předmět jest: Byli-li Slováci podstatní zakladatelé říše Velko-Moravské? A
            jsou-li oni prastaří obyvatelé Slovenska? Příčinu k tomu zavdalo ono ničemné a hlupácké
            tlachání dopisovatele „Századunku“,
[
824
]
tvrdícího, že Slováci, jen za novějších časů se do Slovenska z Čech
            přestěhovali, a sice prví katolíci pod Jiskrou, protestanti pak v čase pronásledování
            náboženských. To mi je za hluboká vědomost historická! Skrze tyto rozličné předměty, jak
            se mi zdá, chce nás (Štúr) připraviti a přivésti k určení Slovanstva, čemuž i dosavadní
            všecky předměty vcele zodpovídají.“
Štúr stal sa úplným víťazom v boji s výstredníkmi mládeneckými.
Boj o byt vlastný bol naskutku pálčivý, a predsa tak málo chcel o ňom vedieť národ.
            Tento si myslel, že Štúr musí pokladmi vládnuť; čo len národne zmýšľalo, všetko nároky
            robilo na neho, ale postarať sa o jeho bytie, to ešte nenapadlo národu; pravda, pravda,
            že národa ešte vtedy nestávalo vo zmysle Štúrovom. O tomto jeho boji o bytie málo mi
            treba písať, postačí podotknúť jednu epizódku z pera toho istého Vratislava, ktorého som
            mal príležitosť hore vyššie uviesť a ktorú štrnásť mesiacov pozdejšie dňa 5. marca 1843
            zaznačil nám v liste na svojho priateľa Horislava písanom. Píše o veci tejto — hodno
            poznamenať — už v slovenčine, doslovne takto:
„Asnad som Vám aj pisaw, že sa Ľudevítovi na konci roka za jeho ustávanie dačím
            odmeniť, alebo račej zavďačiť chceme, aby sme aspoň uznalosť a vďačnosť proti nemu
            preukázali. Ja som teda urobiw vyzvanie k údom a započaw som peňazovú sbierku, za ktorú
            by sa boly maly kassické nejakie diela z najnovejšej literatury nemeckej a francúzskej,
            jako ku pr. Hegelovie, Memoires de St. Hellen
[
825
]
atď. a k tomu jestli by bolo vystalo obraz Napoleonov a V. Petrov
[
826
]
v pekných rámoch kúpiť a jemu oddať pri príslušnej slavnosti. Bolo už asi 28
            podpisov a peňaz zapisaných do 54 zl. str.
[
827
]
Tak som ale nepozorným bow, že ma na „rozpravách“ pri sbieraní našow. To mu
            do očí padlo, i dozvedaw sa dovtedy od Kalinčiaka, až mu tento vyvodluvaw. Na to ma on
            (Štúr) zavolaw na prechádzku a zaďakuvaw sa za všecko, že si on to tak váži, jakoby bolo
            i vyvedenuo bývalo, prijať ale že nemuože od nás ani najmenšie, lebo že by ho pri každom
            pohliadnutí na to srdce zabolelo. Ja som ho prehováraw, ale sa prehovoriť nedaw.
            Rozprávaw mi potom ďalej o svojom stave celkom dvoverne takto asi: Pekná vec je od Vás,
            že viete vďačnými byť k Vaším učiteľom, ale nenie to Vaša povinnosť učiteľom sa
            odmeňovať, ktorí krem toho dosť máte na svojej biede a dosť máte starostí, aby ste svoje
            potreby vyplnili: naši starí, tí by sa mali o to postarať, čo Vy vyviesť chcete. Oni
            chcejú, aspoň zdajú sa chcieť ciel, o ktorom s takým zápalom hovoria, chcejú, aby národ
            náš šťastným bow, chcejú aby sa mu pomohlo, ale prostriedkov k tomu cielu nechcejú, lebo
            nikde nič a nikoho nenapomáhajú. Vedia dobre, čo je ústav náš pre Slovákov, ale o
            statočnuo vyživenia professora a námestníka nestarajú sa. Predošlého roku som si z
            paedagogií zhospodáriw 200 zlatých, a na tom som maw byť pres celý rok, ale mi na
            šťastie poslaw volačo, ale málo Kollár a Hurban. Pred tím mi posielaw pomoc i Šafárik s
            niektorými Čechmi, teraz som ale zato zaďakovaw, aby som od Čechov závislým byť nemusew,
            aby si Česi žiadnuo právo na nás osobuvať nemohli a aby sa to smutno, ale pravdivuo,
            neroznieslo i tam, že si Slováci jednoho chatrného námestníka zaopatriť neznajú,
            zaďakuvaw som jim a sľúbiw, že jim všecko s úrokmi navrátím, keď do lepšieho stavu
            prídem. Palkovič mi z úrokov takmer nič nedaw, nič zo štyroch svazkov Tatranky,
[
828
]
okrem z prwieho 10 zl. str. (pomyslite si, dodáva v zátvorke Vratislav).
            Paedagogie teraz nemám,
[
829
]
noviny sú v neistote: predstavte si teda muoj stav! Jestli mi noviny neprídu
            (t. j. nedostanem privilegium na ne), neviem či budem môcť na rok sem prísť. V tomto
            stave sa len na múdruo opatrovanie Božie spolieham.“
„O tomto som ja nevedew, ačpráve som sa mohow domyslieť. Ja som teda zase len
            duoverne ponúkaw peniaze, ktoré som maw na papieri, ako nahle ich soberem, on ale
            naskrze nechcew. Jestli vraj budete chceť svoju vďačnosť naproti mne preukázať, budete
            mať pozdejšie — ale na druhý zpuosob príležitosť k tomu: teraz ale od Vás ani grajciara
            prijať nemuožem, lebo mi svedomie nedopúšťa.“ Bolo to pred troma dny, keď som ja tako s
            ním duoverne porozprávaw a hneď v ten večer som si predsebevzaw písať Vám a Ferienčíkovi
[
830
]
(farárovi a konseniorovi v Jelšave), ale mi práce nedopúšťali. Pripusťte si
            teda k srdcu ten stav opravdového posvätenca za národ svuoj k srdcu svojmu, urobte to,
            čo vo Vašej moci je k spomožeňú a polepšeňú jeho smutného stavu. Smutno jest veru, velmo
            smutno, jak On sám povedaw, že Slováci si jednoho námestníka slušne zaopatriť nevedia;
            smutno je to veru, velmi smutno, že taký muž, ktorýby všeckým oplývať mohow, keby mu
            vlastný národ na srdci neležaw, s takými nehodnými okolnosťami bojovať musí.“
Tu potom ešte menovite udáva, kde v ktoré strany pôsobiť má Horislav. Na ktoré
            vyzvanie aj skutočne sám superintendent Jozeffy obežníkom usporiadal zbierku ku podpore
            Štúra. Že tá podpora nebola výdatná, dá sa pochopiť; nestávalo vtedy ešte národa, aspoň
            nie takého národa, ako stával v časoch zakladania Matice a gymnázií. Ľudovít náš kresal
            a hobľoval o hlade a smäde, v núdzi a nahote na tom národe, ktorý potom v niekoľko
            rokoch dvesto tisíc zlatých
[
831
]
obetoval na ciele vzdelanostné.
Štúr i ďalej, hoci už len zriedkavejšie dával hodiny, majúc predsa akú-takú podporu
            od národa, aby udržať sa mohol a tým viacej času získal k prácam na národa roli
            dedičnej.
Tretí spôsob boja Štúrovho bol o uznanie osobnosti národa slovenského, a tu
            predovšetkým nádobno bolo mu hľadať fakty, urážajúce osobnosť národa slovenského v
            Uhorsku. Tieto fakty museli sa menom národa dostať na verejnosť. Faktorov, ktorými by sa
            to stať bolo mohlo, nebolo, alebo keď boli, treba bolo ich zobudiť a k povedomiu
            priviesť, oduševniť ich, života do nich a tak do národa, ktorý zastupovali, nabiť. A
            tento boj po stupňoch vyviňoval sa. Štúr vedel vždy nájsť ľudí, keď ich potreboval a
            hľadať mu ich pomáhali vždy tí najzúrivejší vrahovia národa slovenského.
III.
Biedy národa slovenského mali Štúrovi slúžiť za bod, z ktorého vybojovať chcel
            uznanie osobnosti národu ako takému. Do bied národa slovenského nahliadol on hlboko a
            hlboko, v duši svojej šľachetnej cítil rany národa, ale pomáhať tu ťažko bolo mladému
            mužovi zovšade napádanému, a ktorý zápasil sám ťažko o svoj byt. Krem toho väčšina
            velikánskeho národa i s jeho predstaviteľmi — katolíckou hierarchiou a šľachtou — ani
            len zdania nemala o povolaní svojom ako národa; jednotlivé výnimky v nižšom duchovenstve
            boli tu síce a tie vysoko cenil a vzdelával Ľudovít, udržujúc potyk s nimi ten
            najútlejší, ale s tým nedalo sa ešte rátať. V evanjelickom Slovenstve bolo najviacej
            živlov, ktoré cítili sa byť národom a túžili po reprezentácii národa, no tu zase
            najviacej bolo inteligentného, vedomého odporu, lebo z evanjelických kruhov
            aristokratických maďarských pochodila celá novoveká opozícia a s ňou spojená
            vládobažnosť maďarská, a táto na spôsob moru ľahla na pomery evanjelickej cirkvi. Na
            slovenskú teda cirkev evanjelickú zvalilo sa aj v prvom rade prenasledovanie. Štúr vrhol
            sa celý na pýchu protestantizmu, ktorou Zay a Kossuth vedeli nadchnúť kruhy protestantov
            šľachtických slovanských a celými oblakmi prachu povrchných myšlienok a deklamácií
            preplnili vozduch verejnej mienky v Uhorsku. Katolícku hierarchiu vtiahli terorizmom do
            chaosu vlasteneckého hungarizmu,
[
832
]
ktorý hungarizmus ale ihneď falšovníkmi týmito histórie Uhorska prevedený
            bol na maďarizmus. Starokonzenratívny katolicizmus politický nevydržal útoky; pomaly
            strácali sa z dejišťa jeho bohatieri, až konečne roku 1848 tí, čo nerozutekali sa boli
            po kúpeľoch a po zahraničí, stopili sa s Kossuthovými kohortami.
[
833
]
Ako známo, gróf Zay vyskočil s protestantizmom
[
834
]
na prkná svetodejstva uhorského a chcel presvedčiť svet, že protestantizmus
            dá sa myslieť iba ako maďarizmus v Uhorsku. Štúr bol protestant a nachodil v sebe toľko
            povedomia kresťanského, že ako taký vystúpil proti maďarizácii Zaym zamýšľanej a bol
            presvedčený, že ak čo nie je kresťanstvom, teda protestantizmus Zayho nie je tým práve
            preto, že maďarizovať chce Slovákov.
Protestantizmus je na slove božom založený a záleží dodnes v tom istom, v čom
            záležal, — a podľa čoho i tak pomenovaný bol a menuje sa až doteraz — v Špýre
[
837
]
ešte hen roku 1529, totiž v odopieraní všetkej autorite ľudskej; nuž a keď
            Zay slovenskému národu odopiera spôsobnosť k protestantizmu, t. j. spôsobnosť poznávať
            Boha z Písma svätého a držať sa božieho slova ako najvyššieho pravidla učenia i života,
            odopiera mu tým i ľudskosť a možnosť všelikú pokračovať na dráhe k človečenstvu. Zay
            teda všetkým tým ujíma národu nášmu právo osobnosti národnej. Protestantizmus tak dobre
            ako vôbec kresťanstvo nedá sa ani len pomyslieť bez reči národnej, v ktorej národ je
            zosobnený a prostriedkom ktorej jedine môže sám seba uskutočniť, prostriedkom ktorej
            stáva sa členom rodiny ľudskej a prostriedkom ktorej jedine i vyznavačom slova božieho,
            nad ktoré slovo niet mu vo svete autority žiadnej. To bolo presvedčenie Štúrovo, ktorému
            dal výraz i v tých slovách: „Alles diess — t. j. odoberanie národu jeho reči a vtískanie
            mu reči cudzej, olupovanie ho o právo jeho osobnosti národnej — wird an uns Slaven
            verübt, indem wir es öffentlich sagen hören dass wir uns magyarisiren müssen. Doch wir,
            unserer Kraft und unserer Fähigkeit zu menschlicher Entwickelung uns wohl bewusst,
            widersetzen uns diesem Ansinnen und werden uns, gestützt auf unser gutes Recht, ihm
            widersetzen und in der Vertheidigung unserer geistigen Güter lieber Alles erdulden,
            eingedenk dessen, dass derjenige, der seinen Geist, als den Inhalt der Menschheit mit
            Füssen zu treten gestattet elend sei, und sich dadurch in der Völkerfamilie der
            Menschheit der Selbstständigkeit unwürdig macht. Doch führe hier Niemand die Gründe an,
            welche unsere Magyarisirung für nothwendig erklären; denn der Geist ist sich selbst
            Ziel, eine entsetzliche Versündigung wäre es folglich, denselben als Mittel zu
            gebrauchen, und die geistigen Güter sind erhabener und heiliger als alle materiellen.
            Durch die behauptete Notwendigkeit unserer Magyarisirung wird es klar ausgesprochen,
            dass man damit umgeht, unser Inneres durch ein ihm durchhaus nicht entsprechendes
            Äussere zu vernichten, unserem Geiste eine solche Denkungsart aufzudringen, welche
            demselben ganz fremd ist; und durch die Bemühung uns zu magyarisiren sagt man uns, wir
            seien nicht geeignet unseren Geist auszubilden, sowie hinsichtlich unserer Nationalität
            nicht würdig unter den übrigen Stämmen des Landes eine Stelle einzunehmen. Diess ist
            unsere erste und wichtigste Klage, dass nämlich das Princip unserer Magyarisirung schon
            so oft öffentlich als unvermeidlich behauptet und gefunden wurde; diess ist unser
            Hauptbedrängniss, denn es findet als Princip auf Aller Andere Anwendung“ atď.
[
838
]
[
839
]
Ale strany toho bola bieda v národe slovenskom práve taká, ako aj v iných ohľadoch;
            ani vlastne nie natoľko v národe samom, ako v jeho reprezentácii. Hľa, veď aj Zay nič je
            nie inšie ako reprezentant pol milióna luteránskych Slovákov. Národ sám, nakoľko
            priznával sa k vierovyznaniu augsburskému, a či, ako sa sám rád menoval — k rozdielu od kryptokalvinistov,
[
840
]
ktorí radi sa za augsburské vyznanie ukrývali — luteránskemu, oplýval
            dobrými knihami i čo do ducha kresťanského i čo do reči prekrásnej, dokonale vyvinutej,
            bohatej na terminológiu vedeckú, na frázu biblicko-teologickú, na pochopy vierouky
            určité; no nestála vec tak s inteligenciou; slovenskí učbári, učitelia, advokáti,
            lekári, pisári, ekonómi, mešťania, obchodníci, remeselníci, to všetko v národe žilo,
            národa časť poprednú tvorilo, ale reči svojej národnej nectilo, neznalo ju, nebolo
            vzdelané v nej; jednoduchý účet remeselníka a koncept advokáta jednakej boli ceny, čo do
            správnosti reči. Štúr vídal pomery lepšie v Nemecku, kde obcoval nielen s učenými
            profesormi na univerzitách, ale poohliadajúc sa i v živote po pomeroch spoločenských a
            zíduc sa na cestách so všetkými triedami spoločenskými, nachádzal napospol vysoké
            povedomie národnosti a vzdelanosť v reči materinskej nemeckej. Protestantizmus mal
            príležitosť poznať z tej najkrajšej strany, zo strany vzdelanosti opravdovej, ktorej
            základy položené boli v národnom, jednostrukom všetkých tried vychovávaní. Týmito
            intuíciami, skúsenosťami, týmto hlbokým presvedčením vystrojený octnul sa razom pred
            haraburdáckymi táraninami o protestantizme grófa Zayho, Kossutha, Szatócsa a i. Lež
            nielenže nevychovávali sa národne triedy národa napospol, ale protestantizmus tento
            prevrátený už od dávnych čias na tom pracoval, aby ohlúpil, ľudu odcudzil, živý
            protestantizmus na sprostú — vedeckú vraj — formalitu obrátil práve u učiteľov a kňazov
            slovensko-evanjelických. Nuž aký to mohol byť protestantizmus, ktorý zvestovali títo
            haraburdáci, to vidí sa dostatočne stadiaľ, že kňaz pred ordináciou svojou ani len
            príležitosti nemal reči bohoslužobnej a chrámového rečníctva sa priučiť? To predsa len
            už každý sprosták pochopí, že v cirkvi evanjelickej, kde všetko sa deje, učí a vyznáva v
            reči materinskej, bez dokonalej známosti tejto reči kňaz a učiteľ zaobísť sa nemôže; len
            haraburdáci to pochopiť nevedeli, bárs o protestantizme toľko sa narečnili a načarbali.
[
841
]
Sedliak evanjelický bibliou, katechizmom a kancionálom Tranosciusovým
            vychovaný a s knihami týmito dokonale oboznámený oveľa správnejšou, plynnejšou,
            zvučnejšou, ľúbeznejšou rečou hovoril, keď na faru prišiel, ako farár sám. Kandidáta
            teológie examinovali zo všetkých možných rečí, však či slovensky vie, o to nestarali sa
            tí, ktorí zastupovali pol milióna slovenských evanjelikov. Ako bude hudlovať a kváriť
            evanjelium, ako bude koktať na kancli, aké veci nastolí tomu ľudu, ktorý jeho správe
            zveruje sa, o to im neišlo. Čo aj divu, keď žiaden z týchto učbárov a v novšom čase už
            ani sám superintendent neznal tých rečí. Že v tejto egyptskej tme protestantizmu
            slovenského predsa našli sa jasné hviezdy jednotlivé, to nebola zásluha tejto úradnej
            protestantskej cirkvi; to bol plod ducha toho protestantizmu, na ktorý si Ľudovít mocnou
            päsťou zastal a kosil tých protestantov Zay-Kossuth-Szatócsovských.
Kvetúce kedysi školy naše na šírom Slovensku neznali toho ubiedeneho ľudu slovenského,
[
842
]
aký vidíme teraz v Šariši, v Hornej Trenčianskej, v Abaujskej, v Hornej
            Orave a iných stoliciach. Odkedy maďarizmus opanoval školstvo a teremy stoličné, ba už i
            konventy, zo stupňa na stupeň vždy nižšie padá osveta a blahobyt ľudu slovenského. Národ
            náš dlho výnimkou býval, lebo žil duchovne z plodov starých slovenských svojich
            učiteľov, medzi ktorými i jednotliví šľachtici nachodili sa. Literatúra stará poskytuje
            toho dôvody bohaté. Ale novšie storočie nevidelo už v rukách kňazstva, učiteľstva,
            inteligencie národnej vôbec gramatiky slovenskej. Môžem povedať, že Štúr pri svojom
            nastúpení úradu svojho vznešeného ako učiteľ národa, nenašiel sotva jednu desatinu
            učiteľov slovenských, ktorí by boli ako tak pravidelne znali reč svoju úradnú, tento
            prostriedok najhlavnejší k vychovávaniu národa.
Deväť desatín, teda slovenských profesorov, kňazov, učiteľov neznalo reči, v ktorej
            vyučovať mali národ slovenský. A čo poviem o rečníctve, o tomto prostriedku druhom v
            evangelizácii národov? Kodkodákali väčší diel života kazateľského mizernou rečou k
            pohoršeniu sluchu a duší svojich slovenských poslucháčov; až po rokoch, ktorý
            schopnejší, priučil sa od vlastného ľudu pastve svojej zvereného správnejšiemu a
            slušnejšiemu rečneniu. Aký teda protestantizmus bol ideálnejšieho vzletu najprednejšieho
            stavu v cirkvi? Blbstvo, hlúposť, chlebárstvo, darmotlachstvo, „obmedzenosť a
            pochlebníctvo“, ako hovorí superintendent Seberíny, vychovávalo sa na školách
            protestantských. A pomoci nikde! Štúr hlboko hľadel, až na dno týchto bied národa
            prenikal — a ohliadol sa bystrým zrakom po prostriedkoch k pomoci. Pomoc prišla, ale z
            nepravej strany. Maďarizmus mal naliať do chlebárskeho pokolenia ideí nových, ideí
            politických; Zay nerozumejúc veci, vrhol sa s protestantizmom svojím na pomoc
            maďarománii už vtedy omamujúcne pôsobivšej na verejnú mienku krajiny. To pomohlo. Tu
            precítil protestantizmus pravý vo svojej prírode — a Zay za pár rokov bol pochovaný.
            Jeho idey maďaromanské ovšem našli pôdu úrodnú v bankrotárskych existenciách hladných
            aristokratov, v slabosti viedenskej vlády, vo spojencoch beustovsko-auerspergovskej
[
843
]
éry a v iných časových udalostiach zahraničných; áno, idey Zayho ťahajú sa
            ešte i pásmom dejinným cirkevným, totiž tej úradnej cirkvi protestantskej. Však vieme,
            čo pobúchali a potárali do sveta o protestantizme maďarskom Prónay,
[
844
]
Pfannschmidt (Zsedényi)
[
845
]
, Radvánszky
[
846
]
— nástupci Zayho v úrade generálno-inšpektorskom, — a Máday
[
847
]
a Czékus,
[
848
]
superintendenti potisskí; ale Zay s jeho ideami bláznivými o protestantizme
            neobstál na súde idey, na súde kritiky. Zahraničie protestantské odsúdilo ho. A ani
            najmenšia uvedomelá cirkev evanjelicko-slovenská necíti sa pohnutou mať v úcte takú
            inštitúciu protestantskú, ktorá to zrejme vyslovuje, že evanjelická cirkev slovenská v
            Uhorsku má byť pomaďarčená. Od Zayho časov čestná hodnosť generálneho inšpektora v
            Uhorsku pod nivoč klesla. Z tejto negácie duchapustej zayovskej prišla pomoc, lebo ona
            rozdrobila kôru vonkajšiu, škrupinu tvrdú, pod ktorou životaschopné jadro spočívalo a v
            zápätí zayovsko-kossuthovských útokov bujne vo pne a letorosty vypukávať a silne hnať
            počalo. Protestantizmus Zayho medzi evanjelikmi a liberalizmus Kossuthov medzi katolíkmi
            vylúpil sa ako meravý maďarizmus, ako tyranizmus národy do otroctva maďarskej šľachty
            ťahajúci a silou naháňajúci. Katolíctvo už či nepoznalo to, či tak omámené bolo sľubmi,
            vliezlo Kossuthovi do saku.
Maďarská politika vykoristila docela protestantizmus zayovský a odkopla ho, o čom
            svedčí arcižrec Hadúrov
[
849
]
minister Trefort;
[
850
]
náš Štúr to predvídal a podľa pravidla „pricipiis obsta“
[
851
]
mocným slovom bránil kresťanské zásady proti extemporizáciám zayovským a
            vzdelával mládež vedou vo všetkých odvetviach, kvitnuvšou vtedy na univerzitách
            nemeckých, stopujúc život literárny a historický národov slovanských a zasväcujúc ju do
            názorov na svet v haraburdáctve maďarských novinárov a politikov nikdy neslýchaných!
            Môžem povedať, že Štúr vedou víťazil nad mohutným maďarizmom. Avšak Štúr zostúpil do
            arény i osobne a hodil celú spústu dôvodov na hlavy týchto teoretikov a maďarizátorov.
            Jeho polemika ostrá bola položená na základe protestantizmu, ktorým sterorizovať chcel
            Zay národ slovenoký ev. a. v.
Štúr osvietil protestantizmus maďarský nasledujúcimi skutkami ich barbarstva a
            surovosti aziatskej:
„V Lajoš-Komárne ste roku 1828 násilníckym spôsobom maďarčinu natisli do chrámu, vo
            slovenskom chráme a keď sa slovenskí luteráni odvážili žalovať na tento nekresťanský
            spôsob rušenia ich náboženstva, zákonom krajinským uznaného a kráľovskou prísahou slávne
            zabezpečeného, dali ste Martina Bartoša šesťdesiatimi štyrmi, Juraja Junáčka
            päťdesiatimi, Pavla Rusa štyridsiatimi a Štefana Vrábca dvadsiatimi štyrmi palicami
            trýzniť a mučiť. To je protestantizmus maďarský, ktorý bezpochyby gróf a Zayho tak
            zentuziazmoval, že v Zay-Uhrovci, v Trenčianskej stolici, do cirkvi výlučne slovenskej,
            ktorá sama vydržuje svojimi peniazmi verejnú bohoslužbu ako spolupatrón, — ktorý však v
            pomere k celej cirkvi len nepatrnú čiastku tiarch znáša, — svojvoľne uviedol Maďara za
            učiteľa maďarčiny (akéhosi Balogha), ktorý každodenne viacej hodín kradne hodiny
            riadnemu cirkevnému učiteľovi, vokátorom zákonným povolanému a zaviazanému cirkevne
            vychovávať mládež. To, hľa, protestantizmus Zayho, dietky ľudu slovenského vo výchove
            náboženskej a vo vzdelávaní sa v obecne užitočných náukách a spôsobilostiach hatiť a
            ukracovať, aby sa naučili blaptať pár slov v maďarčine, z ktorej známosti i tak nikdy
            žiadneho úžitku vziať nemajú! V peštianskom senioráte, kde čisto slovenských cirkví je
            velikánska väčšina (maďarských 4, slovensko-maďarských 5 a slovenských 15), ustanovili
            ste, aby sa každú tretiu alebo štvrtú nedeľu maďarsky Slovákom kázalo, a keď vám v Malom
            Kéreši sám evanjelický ľud vzoprevší sa otrokovi vášmu — blazírovanému farárovi Blasymu,
            vykonávať chcejúcemu tyranské vaše rozkazy — besnili ste sa a svetskú vládu na pomoc ste
            volali. Komédie takéto s bohoslužbou vystrájali ste po iných slabších cirkvách ako na
            Egyháze, v Piliši, v Péteri, na Cinkote.
[
852
]
Vy ste dali lapať kolportérov biblie slovenské predávajúcich pod dôvodom
            patriotickým tým, že s bibliami sa ľud slovenčí! Vy okaličili ste služby božie v cirkvi
            slovenskej na Čalomii v Honte, v Sudiciach v Novohrade. Táto posledná aj mocne
            protestovala proti tomu, chodila lojálne od vrchnosti ku vrchnosti, hľadajúc pomoc —
            márne. Či div teda, keď jesto príklady, kde ľud slovenský aj k samoobrane siahať musel?
            Čierna vo Vesprímskej stolici, čisto slovenská cirkev, tasila sama meč petrovský a
            besného pacholka vášho, Krizsána poza uši šľahla, vyhodiac ho z fary, keď sa jal
            natískať jej do kostola maďarčinu. Pravda, že ste úbohú cirkev svetským ramenom donútili
            prijať pacholka vášho späť. Protestantizmus váš je dragonáda.
[
853
]
Krizsán podopretý o pánov svojich smelo a trucovito počal zase len komédie
            vystrájať v kostole a maďarsky kázať čierňanským Slovákom.
Títo ale do jedného opustili chrám a pán Krizsán prázdnym laviciam vyteremtetoval
[
854
]
svoju kázničku. Tí prostí slovenskí sedliaci boli múdrejší ako vy urodzení a
            vysokoučení a osvietení páni, čo tak chvastáte sa protestantizmom.
Keď peštianski Slováci, nemajúc svojho vlastného kostola, museli tískať sa v jednom
            chráme spolu s Nemcami a Maďarmi a zakusujúc pri svojej bohoslužobnosti všelijaké
            príkory a posmechy (napr. advokát P. dal im povyhadzovať z chrámu tabuľky, na ktorých
            poriadok bohoslužobný značený bol a pod.), obrátili sa ku vláde a ku mestu s prosbou o
            vydelenie im pozemku spôsobného, na ktorom vystavili by si chrám. Kto im pri meste a u
            vlády prekážky kládol? Vy, protestanti, takže ho dosiaľ nemajú! (Ovšem pozdejšie
            zakročením samého palatína došli cieľa svojho.)
Medzi najprednejšie výdobytky protestantizmu v najnovších časoch náleží — sypal ďalej
            Štúr oheň na hlavy maďarského protestantizmu — že mladíci pripravujúci sa na úrad vyšší
            učiteľský a kňazský, môžu vychádzať na univerzity nemecké, kde jedine s prospechom mohli
            študovať hlbšie a vyššie vedy, čo dlhé roky zabráneno bývalo ostrými zákazmi; čo ste
            vyparatili, vy chýrni protestanti, v gemerskej stolici? Vykonali ste to, že slovenskej
            evanjelickej mládeži teologickej zabránili ste vydávať svedectvá mravnosti a politického
            zmýšľania, bez ktorého námestná rada nedala pasu do zahraničia, zabránili ste teda tým
            vychádzať na univerzity nemecké. A vy sa ešte protestantmi menovať opovažujete? Vy
            chcete patrne odsúdiť nás k tupote a hlupote duchovnej: lebo, pravda, zákaz tento
            vzťahuje sa iba na mládencov slovenských, ktorých láska k národu slovenskému dákym činom
            vošla k známosti vašej. Láska k blížnemu a spravodlivosť k iným, tieto ťahy hlavné
            zmýšľania kresťanského, nie sú vašou vecou. Vy to, čo je u Maďarov cnosťou, milovanie
            svojho národa a vzdelávania jazyka jeho, vyhlasujete u nás Slovákov za hriech. Príklad
            očividný kandidát Raffay, ktorý nemohol dlhé časy vymôcť si svedectvo od gemerskej
            stolice, kde šialenci maďarónski veľké slovo viedli.
A čo ste stvárali po konventoch seniorálnych, dištriktuálnych a na generálnom, kým
            tichučký superintendent dr. Pavel Jozeffy
[
855
]
prinúteným sa videl pohroziť vám (dňa 10. septembra 1841), že jestli
            surovosti tieto a toto bezpríkladné krivdenie Slovákom neprestane, on sám postaví sa
            pred Jeho Veličenstvo, čo najvyššieho dozorcu cirkvi
[
856
]
a zloží žaloby na tieto zlorády, krivdy, nespravodlivosti a urážky
            prirodzeného i písaného práva a žiadať bude prísne potrestanie zločinov týchto. Veľa ste
            toho poparatiť museli a skutočne poparatili ste, za čo sa pred históriou stydieť budú
            potomci vaši. Lebo konečne, keď ste sa vysmiali starčekovi biskupovi z jeho hrozby a
            ďalej páchali tyranstvo rozpustilé, prišlo konečne i k tomu, že postavil sa na čelo
            vyslanstva tento veliký charakter a povedomý svojej hodnosti i povinnosti biskupskej,
            zložil u najvyššieho trónu Jeho Veličenstva všetky sťažnosti, krivdy, žaloby. Vykonal
            Jozeffy, čím pohrozil vám.
Ale vy akú dali ste odpoveď biskupovi staručkému, ktorý blízky hrobu svedčil proti
            vám u trónu kráľovského? Za zradu vlasti vyhlásili ste to, keď biskup ku kráľovi svojmu
            išiel skladať žaloby na výtržníkov, práva pošliapateľov, rušiteľov pokoja náboženského,
            trýzniteľov ľudu slovenského. Teda kráľ v očiach vašich pripustil k sebe zradcov vlasti,
            nad ktorou on panoval! Vy hľadáte inšie voľačo, než protestantizmus, za ktorým sa len
            ukrývate. Pre tuto najvyššiu lojalitu biskupov, kňazstva i ľudu slovenského, vinúcich sa
            pod ochranu apoštolského kráľa, pohanili ste oboch biskupov Jozeffyho a Seberínyho na
            generálnom vašom konvente. Paškvilovali ste ich po rozličných konventoch svojich.
            Maľovali ste im šibenice a javili ste vôľu stať sa ich katmi. Najlepších mužov
            protestantizmu okrem už menovaných biskupov, Jána Chalupku, Michala Hodžu, Samuela
            Ferienčíka, Jána Čaploviča a i. napádali ste surovo, urážlivo len zato a z tej príčiny,
            že pozdvihovali hlasy svoje proti neslýchaným krivdám, ktoré páchali ste na národe
            slovenskom, v prvom rade na členoch jeho priznávajúcich sa ku protestantizmu. To, hľa,
            je váš protestantizmus.
Keď mladíci, študujúci v Levoči, vydali prvotiny svoje literárne pod menom
            „Jitřenka“, vtedy ste vy Maďari, ktorí ste tak škrekľavo domáhali sa slobody tisku, bez
            seba zostali a besneli ste sa proti tomuto plodu literárnemu, počnúc od vášho
            generálneho inšpektora, ktorý encyklikou pohrozil
[
857
]
ukrutne profesorom levočským a encykliku tú i rozšíril po všetkých
            maďarských novinách a časopisoch, až po veľmi podriadenú osobu akéhosi Szatócsa, učiteľa
            gramatiky (Kramárčik), píšuc, rečniac a lomcujúc proti nadanej študujúcej mládeži.
            Gemerskí protestanti prepustenie z profesúry Hlaváčka narádzali. Kossuth hrmivé filipiky
            proti žiakom tým písal. „Világ“,
[
858
]
„Hirnök“,
[
859
]
„Jelenkor“,
[
860
]
„Hirlap“,
[
861
]
„Századunk“
[
862
]
pretekali sa v maľovaní nebezpečenstva — z „Jitřenky“ na vlasť letiaceho.
            Protestantizmus maďarský — tvoje meno je hanba.
Povestný protestant Ján Čaplovič, člen starej zemianskej rodiny, nemožúc zniesť tieto
            ukrutnosti páchané na jeho spoluvercoch a súrodákoch, na svoje staré dni pozdvihol svoj
            mohutný hlas v literatúre v brožúrach a článkoch novinárskych nemeckých a maďarských a
            vy, protestanti, ako ste sa zachovali k nemu? Či uvážili ste, čo on hovoril k pokoju a
            dobru oboch strán? Nie. Vy ste vo „Világu“ smiešne, ale u vás doopravdy idúcu náradu
            učinili, aby Čaplovič bol svojich starootcovských zemianskych práv pozbavený. Táto
            chlúba bohatierstva stavu vášho, lebo veď čože je už čin jeho inšie ako rytiersky skutok
            obrany nevinného, bezbranného od nezbedov násilníckych, ale surovo hneteného národa
            slovenského, táto chlúba bohatierskeho stavu zemianskeho je od vás protestantov
            zemianskych, grófskych, maďarských do blata šliapaná, potupovaná a prenasledovaná! To
            rytierstvo vaše, to protestantizmus váš, ako vy dobývate si nového spôsobu slávy, byť
            zemanmi a protestantmi, ktorých zemianstvo a protestantizmus záležať má vo vyrezovaní
            jazykov z úst národov a v šliapaní biedneho a bezbranného slovenského národa!
Keď študenti národu slovenskému v daktorom meste (napr. v Trenčíne r. 1842
[
863
]
v prázdninách) zábavu divadelnú pripraviť chceli a s povolením magistrátu
            už-už vystúpiť mali na prknách, vtedy protestantov maďarských besnota donútila magistrát
            odvolať povolenie a ešte nadto posmešný, urážlivý, denunciantsky článok do orgánu
            arciprotestanta maďarského Kossutha do „Hirlapu“ jeho poslali, v ktorom osoba Štúrova
            ako direktorova panslávskej tejto spoločnosti agitátorskej posmievaná a urážaná bola;
            keď ale Ľudovít Štúr obranný článok Kossuthovi poslal, tento ho neprijal, a len keď sa
            urazený Štúr u cenzorského kolégia v Pešti na toto barbarstvo žaloval a donútenie
            vrchnostenské k prijatiu obrany tejto vymohol, táže obrana uverejnená byť mohla: nuž či
            toto takéto a iných sto podobných pádov netolerantnosti vašej nebiľaguje vás ako tyranov
            aziatských pochopu slobody a liberálnosti nemajúcich? Všetko, všetko, čo je písané v
            slovníku aziatských barbarov, všetko to ste skôr než protestanti a liberáli!
Alebo snáď tie mačaciny protestantských jurátov,
[
864
]
staručkému biskupovi Jozeffymu v Sliači vystrájané, alebo to vytĺkanie
            oblokov Hlaváčkovi
[
865
]
od protestantských žiakov v Levoči, naštvaných Szatócsovcami, Zayovcami a
            Kossuthovcami vyparatené, tieto skutky besnoty a surovosti majú byť tým protestantizmom?
Superintendent Jozeffy bol známy dobrotín, ako muž majetný otvorený mal mešec pre
            každého, kto hlásil sa k nemu o podporu, pomoc alebo almužnu. Prišli k nemu dvaja
            Maďari, Pásztor Mihály a Lenárt András, žobrúc na maďarský kostol v Perjesi;
[
866
]
Jozeffy ochotný napísal do knižočky meno svoje a obeť značnú na maďarský
            kostol. Zato dostala sa mu protestantsko-maďarská odplata v Balatone, kde Fedor Ferenc,
[
867
]
maďarský protestant, napísal k menu dobrodinca šľachetného tieto nešľachetné
            slová: „Tento (t. j. Jozeffy) je vlastizradca a nezasluhuje inšie, len aby bol obesený.“
            Pásztor a Lénart potom roznášali po celej krajine, kade im žobrať prišlo, toto
            zhanobenie šľachetného darcu! To, hľa, je protestantizmus maďarský!
Pravý protestantizmus, kdekoľvek na svete objavuje sa, nedá sa myslieť bez vzdelania
            učiteľov jeho v tej reči, v ktorej zvestovať majú ľudu evanjelium Syna božieho, a predsa
            v Uhorsku, povestnom protestantizmom farizejským, nieto spôsobu vzdelať sa v reči
            slovenskej, v ktorej pol miliónu slovenských duší vštepovať majú sa náuky. Keď ale sama
            mládež hlbšie nahliadla do života a sama od seba vrhla sa na štúdium reči a literatúry
            slovenskej a cvičiť sa počala teoreticky i prakticky v slovenčine: povstal r. 1841 na
            generálnom konvente Kossuth Lajos proti tomuto štúdiu a proti ústavom vôbec, na ktorých
            sa reč slovenská vzdelávala, dodávajúc bláznivým svojim náradám dôrazu nielen svojím
            „Hirlapom“, ale i svojimi kolompošmi pouličnými, ktorí v nezriadenom tom generálnom
            konvente hulákali a nátlak teroristický vystrájali na otcov cirkevných, takže generálny
            konvent uzavrel previesť nárady Kossuthove, t. j. zničiť všetky ústavy reči a literatúry
            slovenskej na evanjelických lýceách a gymnáziách. Dôvod hlavný bol vedený ten, že z
            učenia toho reči slovenskej mohli by povstať nebezpečenstvá veliké pre vlasť!! To, hľa,
            protestantizmus váš špeciálne maďarský, proti ktorému musí protestovať každý rozumný
            človek.
Keď ale tomuto barbarizmu vzopreli sa evanjelici všeobecne, najdôraznejšie ale
            preddunajský dištrikt, ktorý odmietol energicky od seba diktatúru pouličných jurátov
            peštianskych, lebo títo vplývali s Kossuthom na ten tak bezprávne menovaný generálny konvent,
[
868
]
a keď sa slávnostná deputácia pod vedením superintendenta Jozeffyho vybrala
            do Viedne, aby tam u trónu dvoma superintendentmi a dvesto náčelnými hodnostármi, kňazmi
            a učiteľmi podpísané žaloby a sťažnosti zložili, žiadajúc odpomoženie a liek na
            mnoholeté rany národa evanjelického slovenského; hneď v zapätí týmto krokom ráznym
            opravdového protestantizmu, čo ste stropili, vy protestanti maďarskí? Banský dištrikt,
            na čele majúc kliku agitátorsku Kossuthovu, ktorá i generálny konvent už opanovala bola,
            držal svoj konvent v dňoch 12. — 14. júna 1842, na ktorom Kossuth, Fabó András
[
869
]
— slovenský kňaz z Agardu — Hrabovszky, Perlaky a p. horlili proti deputácii
            slovenskej k trónu sa s krivdami svojimi obrátivšej a dorážali zrovna na zloženie
            superintendentov rečených z úradov a prísne vyšetrovanie proti ostatným žaloby tie
            podpísavším; hneď na to dňa 15. — 17. júna zahájil Zay generálny konvent — všetko,
            rozumie sa, dialo sa v Pešti, — na ktorom zase tá samá strana vykrámila svoje
            krvižížnivé kunšty a to tým ohnivejšie a netrpezlivejšie, čím viacej ju omínalo
            prezídium dištriktuálneho konventu banského, superintendent Seberíny a barón Albert Prónay,
[
870
]
dištriktuálny inšpektor, ktorý posledný menovite Fabóva a Kossutha často k
            poriadku volal a vôbec k miernosti napomínal. Kossuth, Fabó atď. teda rozpustili
            všetkých svojich kolompošov a vyliali celú ohnivú lávu svojho protestantizmu maďarského
            v rečiach divokých na superintendentov a celú deputáciu i tých, ktorí osmelili sa
            žalovať pred Jeho Jasnosťou na zločinné skutky maďarského fanatizmu v cirkvi
            evanjelickej v Uhorsku prevádzaného. Seberíny, Jozeffy, Kollár klasickými rečami a
            energickým vystupovaním postavili sa proti prúdu, ale krik a lomoz luzy šľachtickej i
            nešľachtickej, bezprávnej krem toho pri konferencii štyroch superintendencií
            evanjelických ohlušil vývody a dôvody ich. Nakoniec, aby protestantizmus maďarský ukázal
            v celej svojej nahote, mal sa zredigovať protokol zasadnutia tohoto škandalózneho
            generálneho konventu a šľachetný, humánny, mierny generálny notár stavu svetského Füredy
[
871
]
spýtal sa grófa Zayho, predsedníka, čo by malo vnesené byť do verejného
            zápisu? Generálny inšpektor mrknul na Kossutha a tento diktoval uzavretie, že „má sa
            menovať deputácia, ktorá záležitosť túto prísne vyšetrí, o veci rozhodne a rezultát
            budúcemu generálnemu konventu oznámi!“ Keď predseda teda nevyslovil uzavretie, Füredy
            zostavil protokol po svojom miernom a zmierlivom zmýšľaní sám a druhého dňa predložil ho
            generálnemu konventu. Tu Kossuth fulminantnou rečou napadol Füredyho, protokol jeho
            pomenoval sprostým a nadhodil sa sám za notára. Rozumie sa, že šľachetný Füredy
            poďakoval sa takej korporácii, ktorá krikom neoprávnených ľudí dá rozhodovať o veciach
            verejných za úrad a opustil miesto svoje, ktoré s pokrikom luzy konventuálnej zaujal
            Kossuth Lajos a naozaj kossuthovsky zostavil protokol, hotový donesený so sebou.
            Protokol sa krikom známym autentikoval! To, hľa, protestantizmus maďarský na vrchu
            cirkvi, na generálnom (?) konvente prevádzaný!
Staručký superintendent Jozeffy neprišiel viacej do konventu, ktorý stal sa pelešou
            luzy peštianskej a zadal nasledujúci, opravdove evanjelický protest proti celému
            riadeniu tomuto:
„Poneváč tento generálny konvent, jako slušalo by, zorganizovaný nenie, ani nie sú v
            ňom vyslanci v pomernom počte zastúpení, čím stalo sa, že rokovanie jeho viacej hádkam
            jazykovým, než záležitostiam o veciach cirkevných venuje sa, kde nátlak robí sa krikom,
            pochvalami, pohanením osôb od všelijakých jurátov, ktorí zväčša k cirkvi evanjelickej
            nenáležia, ani práva k rokovaniu nemajú a kde praeses ku správe takého konventu
            spôsobený nenie a že už včera osoba moja nezaslúžene urazená a úrad môj najbolestnejšie
            zneuctený bol, aniž by sa mi či od praesidium, či od konventu zadosťučinenie bolo
            dostalo, usúdil som opustiť taký konvent, ale z úcty k obyčajom starým pretrpel som
            neriad tento: dnes ale osvedčujem sa slávne, že ja dovtedy, kým generálny konvent tento
            nebude lepšie zorganizovaný, a dokedy na ňom na miesto starosti o blaho cirkvi prevádzať
            sa budú hádky jazykové a národnostné, ja dovtedy účasť na ňom brať nebudem, ale zato aj
            uzavretia jeho neuznám.“
Barón Albert Prónay, jeden z najprednejších členov generálneho konventu — sám
            inšpektor dištriktuálny — zlomil palicu nad stranou víťaziacou týchto slávožrútov
            protestantských, rieknuc:
„Duch tohoto zasadnutia generálneho konventu je najlepším ospravedlnením Slovákov a
            ich do Viedne chodivšej deputácie. A čo týče sa mojej osoby, ja volím pristať k tým
            toľko urážaným radnej, ako stáť medzi tými, čo tak bolestne urážajú.“
Ako som pripomenul, medzi obrancami práva slovenských luteránov popredné miesto
            zaujímal dr. Seberíny, superintendent banský, ktorý tiež žaloby slovenského národa
            podpísal a ktorý vo výbornej svojej reči upozornil konvent na reč superintendenta
            Jozeffyho pred rokom tu povedanú, ktorou pohrozil premrštencom a krivditeľom, že sám
            zanesie pred trón krivdy naše, ak neprestanú od krivdenia a stíhania slovenských
            evanjelikov. Ale ani tohoto inak veľmi mierneho, opatrného a veľmi hladkého, v reči, v
            posunkoch a v držaní sa eminentne biskupského muža evanjelického nemalo minúť pohanenie
            a prenasledovanie. On bol čestným asesorom
[
872
]
súdnej stolice hontianskej; protestanti stolice tejto boli to, ktorí z
            generálneho konventu idúc, nabraní protestantizmom kossuth-zayovským, nástojili v
            snemíku stoličnom na to, aby superintendentovi Seberínymi odňaté bolo čestné asesorstvo
            z príčiny, že podpísal rekurz k Majestátu
[
873
]
a ešte viacej zato, že dej tento i v konvente obraňoval. Katolíci dokázali
            slobodomyselnosť väčšiu než protestanti, lebo nedopustili, aby protestantizmus maďarský
            zhanobil takto slobodomyselnosť stolice hontianskej a ačkoľvek maďarónstvu hoveli,
            predsa Seberínyho mužný čin za zločin nevyhlásili. Zato ale protestanti gemerskí
            previedli dňa 13. septembra 1842 podobný skutok, keď superintendenta Jozeffyho z
            asesorstva zhodili, za vinu mu dávajúc, že viedol vyslanstvo slovenských evanjelikov
            pred tvár Najjasnejšieho apoštolského kráľa uhorského.
Takto šmaril Štúr
[
874
]
celú túto spústu skutkov najohavnejších na hlavy protestantov maďarských,
            aby ukázal jednak krivdy národu činené, ktoré zvykli obyčajne zakrývať, zamlčovať a
            zababrávať, jednak odokryl pred tvárou vzdelaného sveta, aké hnusné pokrytstvo, aké
            ohavné farizejstvo je celý ten protestantizmus maďarský, jednak ale tiež, aby slovenským
            národom zatriasol, ktorý s málo výnimkami čestných jednotlivých mužov a sborov
            cirkevných, len sťa baránok na jatku vedený mlčal a zbojníctvo nad najdrahocennejším
            pokladom cirkvi svojej prevádzať dovolil.
Ako Štúr previedol dej ten pamätný, v ktorom národ ako taký skríkol a postavil sa na
            päty svoje, vypovediac, že chce žiť ako osoba plnoprávna, národná — ačkoľvek dosiaľ tu
            len ako časť jedna jeho, totiž časť slovenských evanjelikov — to po predchádzajúcich
            týchto zprávách bude predmetom zvláštnej kapitoly, lebo hodno je to objasniť potomstvu
            po štyridsiatich rokoch dôvodne a autenticky. Teraz ešte len na koniec kapitoly tejto
            nechám hovoriť Štúra k nestorovi slovenských evanjelikov, k biskupovi dr. Pavlovi
            Jozeffymu, ktorému po učinenej mu krivde od gemerských protestantských poltronov
            maďarizantov, toto písal:
„V Břetislavě, l. listopadu 1842:
Víme, Důstojný Otče náš, že musíte nyní všelijaké neřesti a trampoty od bezbožníků
            snášeti, ale my při všem našem tomto prvním národním historickém vystaupení k Vám
            vznášíme očí svých, prosíce Vás nejsrdečněji, aby Ste dílo tak slavně započaté i dále
            vésti ráčil; nebo, kdo mimo Vás, svou důstojností, vážností, populárností a ochotností
            více k tomu povolán jest, jenž Ste se hnutí tomuto historickému na čelo postaviti
            ráčili? Ano, k Vám vznášíme očí svých, k Vám odesíláme prosby naše a Vy prosby synů
            svých, Otče Důstojný, neoslyšíte! Dílo sme započali, nemůžeme více státi bezčinní, nebo
            tak bychom kráčeli nazpět a tím bychom jen větší neřesti, jen větší pohanění na hlavy
            naše sotva pozdvihlé přitáhli. Učiňtež nyní, Otče Důstojný, co potřeba národní
            nevyhnutelně vyhledává.
[
875
]
Slyšeli i četli sme ustanovení přepjatých maďaromanů gemerských
[
876
]
z ohledu drahé osoby Vaší. Ovšem, že pokoj Váš tím ruší se, ale oni vnově
            přepjatostí svou do potupy a těžkostí vběhli, z kterých ne tak snadno se vymotají, oni
            tím novou ránu věci své zasadili a Vám nový věnec zásluh upletli. Muž zajisté šlechetný,
            spravedlivý, ideu práva hájící stíhán býti musí, aby vydal svědectví o pravosti věci své
            a tím pomohl rodákům svým, mezi nimiž ubytovati se má idea jeho, kteráž rovně jest i
            ideou rodáků jeho. My Slováci máme nyní nejdostatečnější příčinu, pro toto nezákonní
            vyšetřování Důstojné osoby Vaší, jakož i pro hrmotný poslední (generální) konvent
            poznovu k trůnu se utíkati, což učiniti jest nyní předůležitou povinností naší. Nám
            slušno ujati se nyní i věci i Vás, jenž Ste se obraně její na čelo postaviti ráčil.“
IV.
Zay a nohsledovia jeho ako protestanti napadli národ slovenský vo službe politickej
            maďarstva a Štúr ako protestant viedol dôvod proti nim a viedol ho statočne, bijúc
            mohutne do nepriateľa a ukazujúc národu, že i sám hýbať musí sa, ak chce byť uznaným a
            váženým, ak chce vôbec byť činiteľom, dejstviteľom dákym, s ktorým by aj iní počtovať a
            rátať prinútení boli. Že Štúr neobmedzoval sa úzkymi medzami vierovyznania a že mal na
            mysli celý národ, oboch totiž vyznaní, katolíkov tak ako evanjelikov, to ďalej, nižšie
            uvidíme, tu však nádobno nám poznamenať, že zatiaľ nebolo výhľadu k akcii dákej
            obecnejšej v celom národe, ktorou bol by sa mohol výraz dať vôli národa a pozdvihnúť
            výkrik bolesti a zhrozenia sa nad krivdami a bezprávom, páchaným na národe slovenskom
            ako jedine v cirkvi evanjelickej; v tom čase hrali tepny národa slovenského najčulejšie
            v cirkvi tejto členoch. I hriech proti národu slovenskému tuná spáchaný bol
            najočividnejšie. Haraburdáctvo, maďarónske tu vrchovatieť počalo, tu si do hláv posadili
            najdriev oni ako proti zásadám lásky a viery kresťanskej, tak proti prirodzeným právam
            národa slovenského v Uhorsku boj bezohľadný pozdvihnúť. Štúr ich prichytil in flagranti
[
877
]
a jeho činnosť tu vyvinutá ocení sa náležite až v ďalšej budúcnosti.
            Príspevky k obrazu dejství poskytnú i tieto črty.
Štúr obrátil sa na vodcov a zastupovateľov tohovekých cirkvi evanjelicko-slovenskej,
            medzi ktorými v popredí stáli superintendenti dr. Pavel Jozeffy, dr. Ján Seberíny,
            František Samuel Stromský, agens pri dikastériu najvyššom
[
878
]
v Budíne v záležitostiach cirkevno-školských, Prokopius, priateľ tichý a
            veľmúdry národa slovenského, Kollár, najslávnejší muž v národe, a za týmito celý rad
            mladých i najmladších mužov v úradoch kňazských a učiteľských postavených. S týmito
            jednal Štúr osobne i listovne, pracujúc na tom, ako by sa cieľu najprimeranejšia akcia
            menom národa slovenského, v cirkvi evanjelickej tak hojne zastúpeného, previesť dala.
            Lebo kde nieto žalobníka, tam nieto ani sudcu, so žalobami teda pred najvyšší trón
            kráľovský nádobno ísť a prosiť o ochranu prirodzených práv národa. To bola úloha, ktorú
            vystavil si za cieľ Štúr.
Ale bolestné boli jeho skúsenosti; práca nesmierna, námahy všetky sily i
            najnadanejšieho muža prevyšujúce a výsledky napospol mizerné. Hlava Štúrova bola
            opravdove hlava bolestí srdcelomných. Pozrime na vek a svet otáčajúci ho. Inteligentné
            vrstvy boli s málo výnimkami plaziacou sa po úbočí Kriváňa kosodrevinou, spletenou
            tisícami a tisícami tisícov halúzok a koreňov, ale povýšiť sa dohora nedajbože! Priam
            sťa tá kosodrevina. Učbármi,veliké slovo vedúcimi, bola vyliahnutá na slnci milostivých
            pohľadov „ország nagyiovcov“
[
879
]
žúžal, ktorá iba pláštiky ponášala panstvám kadejakým! Otrocky krútili
            chvostíkom pred každým „spectabilisom“
[
880
]
a „tekintetešom“.
[
881
]
Kňažstvo zaháľalo na poduške svojich bied, vyhliadajúc ku trónu
            spravodlivého kráľa a čakajúc z neba dákymsi divom spomoženie. Racionalizmus z nemeckých
            univerzít donesený dohášal ešte i tie posledné života tradicionálneho slovenského žiare
            a udúšal plamy kde-tu z čerstvej mládeže vyšľahujúce. Spoločenský život bol pod nivočou.
            Slovenská šľachta kolísala sa medzi dvorom a činnou opozíciou Kossuthovej školy
            politickej. Pojediné ctibažné hlavy neboli by dbali, keby im kňažstvo a učiteľstvo
            hotový národ bolo postavilo pred ich „rezidencie“, ako si svoje kúrie pod slamou
            menovali, aby tak po pleciach Slovákov boli sa dodriapali k dákym výnosným úradom.
            Nechýbalo na takých, čo už pred Radvánszkym a Szentiványim Marcim hovorili: „Nože,
            Slováci, len sa majte k dačomu; keď uvidíme, že dač i vy môžete, potom dáme sa vám na
            čelo!“
Ale takých patrónov nepotrebuje národ ubiedený, on by potreboval bol vtedy a
            potreboval by snáď ešte i teraz rytierskych, ideou dákou morálnou zanietených,
            patriarchálnych šľachticov, ktorí by dali sa za vodcov a obrancov národa a čistými
            rukami chopili by sa správy národa slovenského. No takých s málo výnimkami vtedy nebolo;
            Ďurko Kossuth, oba Čaplovičovci,
[
882
]
Janovic, Čaplovič Alexij,
[
883
]
Lacko Nozdrovický,
[
884
]
Pavel Senický-Žarnocay,
[
885
]
Ján Turzo
[
886
]
v Trenčíne, Záthurecký
[
887
]
v Turci a tak ešte kde tu niektorý bohatiersky zmýšľajúci šľachtic
            slovenský, napr. Jozef Justh
[
888
]
starý, potajmo vec národa podporujúci, — podporovali snahy Štúrove, želali
            národu slovenskému prospech v rozvoji jeho duchovnom, nuž ale na čelo politickej akcie
            národa slovenského postaviť sa neboli dorástli, súc vychovaní latinskými ideami a kŕmení
            tradíciami rodinnými. Ducha reči a literatúry slovanskej neznali, nechápali ho. Boli k
            tomu v menšine stavu svojho. Pre väčšinu ale šľachty slovenskej príroda slovenská
            žiariaca z celej osobnosti Kossuthovej mala nebývalú, neslýchanú príťažlivosť. Kossuth
            bol fenomenálny zjav, každá čiarka a črta na ňom bola mužská krása, súmerné, krásne
            ústa, jasné, prenikavé, veľké oči, z ktorých žiarili plamene hneď lásky a priazne, hneď
            zášti a hnevu, hneď lichotenie a z toho hrozby a terorizmu. Reč maďarská len z jeho úst
            tiekla príjemne. On týmito vlastnosťami podmanil si Maďarov a pritiahol k sebe šľachtu slovenskú,
[
889
]
kam prišiel, tam zaujal ihneď diktátorský stolec. Boh nalial do syna tohoto
            slovenského národa osudne mnoho elektriny, ktorá vo spojení s plynnou rečou a voždy
            rozvlnenou hruďou divy vystrájala či vo dvoranách snemíkov stoličných, či v tereme
            snemovnom, či na uliciach peštianskych, či z balkóna „u zeleného stromu“ v Bratislave.
            Talent v najeminentnejšom slova zmysle bol tento Kossuth Lajoš; čo nebol, to dá sa
            jedným slovom riecť, nebol génius, nebol štátnik, akého mnohojazyková krajina uhorská
            bola by potrebovala. Súc tým, bol by vedel, tak ako šľachtu slovenskú potrhol za sebou a
            priviazal k sebe, potrhnúť za sebou i všetky národy nemaďarské a priviazať ku menu
            svojmu. Maďari boli talentu jeho i tak už podmanení. Jedno slovo Kossuthovo a odzbrojení
            boli všetci konzervatívni maďarskí magnáti a šľachta maďarská.
Ale šľachta slovenská mala talenty v lone svojom, ktoré stojac na národnom základe,
            mohli by boli i Kossutha ratovať, k svojim názorom pravo-uhorským ho priviesť, alebo
            krátky proces mu učiniť; no prespala hodinu a Kossuth jej vykrútil krk. Od tej doby
            prestala šľachta slovenská v Uhorsku viesť slovo a paholčí už len po biede pod výsmechom
            spupného maďarského zemana. Každý mokrohájsky sedliacky synek (Kuba Jánoš), ba každý
            dovandrovaný židáčik stavia sa jej po boku a závodí s ňou mocou maďarčiny o prednosť.
            Doba taká šľachte našej viacej nevráti sa, bo keď národ sa bez nej zobudí, bez prispenia
            jej sa oslobodí, tak dovedie potom obísť sa bez paholkov židovsko-maďarských.
Ešte o mestách kráľovských tohočasových prichodí mi poznamenať, že zdieľali v istom
            spôsobe osud so slovenskou šľachtou, čo táto voči Maďarom, to boli mestá kráľovské
[
890
]
voči šľachte slovenskej, perpendikulujúc medzi privilégiami svojimi a
            orkánom šramotiacim v stoliciach. Pyšní na privilégiá, ktoré ostatne ukázali sa skoro
            pavučinou, maďarčil sa magistrát za magistrátom v nádeji, že tie privilégiá ich Maďari
            obrátia na plachty, ktorými sa „mestské dzeci“ budú môcť zaokrývať; perse
[
891
]
milé mestá kráľovské a privilegované,
[
892
]
skúsili dosť skoro, že pomaranč, keď sa vycicia, odhodí sa ako šupa
            nepotrebná, a privilégiá ich nielen nestali sa plachtami, ale ako pavučina zostali
            visieť na radniciach, vetniciach
[
893
]
a „rathausoch“
[
894
]
bez toho, že by i len za hodno bolo sa držalo poometať z nich „városházy“.
[
895
]
Dnes sú veľké dediny s pomaďarčeným a ako náleží ohlúpeným magistrátom a
            majú česť ešte len i školy pomaďarčené vydržiavať svojím grošom. Obmedzenosť, sprostota,
            hlúposť, malokramárstvo, neogabanosť, bornírovanosť
[
896
]
sú pekné ovocie maďaromanstva. Ľud ostal prírode svojej verným. Jeden diel
            pasoval sa a pasuje sa dosiaľ so zemou a vynucuje z nej plody pre seba a rodinu, druhý
            čiperne ta ide svetom, so svojím malým obchodom, priemysel vegetuje v malých rozmeroch,
            vďaka macošskému zanedbávaniu národného vzdelania, a chudoba delnícka sťahuje sa na jar
            do nížin, jedni ako remeselnícki pomáhači, nádenníci, druhí ako obrábatelia polí, viníc
            a záhrad.
Tieto rozličné vrstvy národa zjednotil Štúr v jeden pochop národa; chyba bola táto:
            že žiadna tá vrstva nemala pochopu toho. Pochop je vec mysliteľov a mysliteľov bolo
            málo. Lepší zo šľachty vytýkali Štúrovi, že je idealista a menuje národom, čo nie je
            národ. Štúr im však odvetil, že to samé platí i o maďarskom národe. Je teda len medzi
            mysliteľmi na oboch stranách hádka; príroda národov zostáva jedna a táže na oboch
            stranách. Jestvovanie maďarského národa preto nepochybné je, že jestvuje tento národ; a
            že jestvuje i slovenský národ, o tom rozumu zdravého človek pochybovať tiež nebude. Teda
            myslitelia majú usporiadať právo, obrániť ho pred nápadmi, lebo „hodie mihi, cras tibi“.
[
897
]
Štúr osobu a právo národa slovenského ešte aj iným spôsobom hľadel brániť a k
            platnosti priviesť. A keďže sme v prúde jeho pracovania a tvorenia, ponecháme ďalšie ono
            vedenie záležitosti vyslanstva cirkevno-národného pred trón, ktorým na poli cirkevnom
            mal sa podať dôvod jestvovania národa slovenského v cirkvi evanjelickej, a predvediem
            Štúra ako politického mysliteľa, ktorý opravdove zamýšľal postaviť národ slovenský medzi
            činiteľov politických štátu uhorského.
Ešte nebola vybavená akcia prvého vyslanstva pred trón, Štúr tvoril už akciu druhú,
            oveľa dôležitejšiu; akciu politickú velikých rozmerov. On bol konštitucionalista celý,
[
898
]
on veril v pravdu konštitúcie, on koril sa opravdove pred faktorom najvyšším
            konštitúcie, pred kráľom z božej milosti národom k dobrému panujúcim a kráľovi svojmu
            ťažko zodpovedným, on ač prebrodil sa bol cez tie kalné rieky encyklopedistov, Volneyho
[
899
]
ťažkých snov a voltairovských nihilistických a ateistických blúznenín,
            zachoval predsa v neskazenom srdci úctivosť k patriarchálnym tradíciám pobožnej
            starovekosti. On bol zapálený municipialista
[
900
]
pri všetkom tom, že koril sa autorite kráľovskej. „Municípiá, bračekovci“,
            hovorieval, „to bývali hradby našich županov starodávnych, municípiá stali sa potom, keď
            moc kráľovská upevnila sa, tejto najmocnejšou obranou, a keď z koľají právnych
            vystupovať začala moc kráľovská, municipiá stali sa obranou slobody, ochranou národa.“
            On veril nepodvratne, že municípiá i teraz stanú sa obranou konštitúcie Uhorska. A čo
            ešte akú-takú dôveru k maďarstvu udržovalo v Štúrovi, bol to náhľad jeho, že Maďari sú
            dobrí municipialisti. V čom ho, pravda, stá dobrých príkladov potvrdzovať mohlo. Pravda,
            keby bol dožil Štúr týchto dôb Tiszovej éry
[
901
]
a musel vidieť, ako Maďar pochoval municipialitu všetku krajiny, bol by sa
            zaživa pochoval, alebo teraz naisto obrátil sa v hrobe s označením politikov maďarských
            titulom: „Kože, bračekovci, kože, kože!“ Štúr veril, že v Uhorsku právo petície je
            svätým právom národa, a nielen petície slobodnej, ale právo má národ peticionírovať u
            svojich zástupcov na diéte odopretie dane, áno, keby mala prísť doba, že by videlo sa
            nemožným cestou práva dôjsť spravedlnosti a pravdy, insurekcie, samoobrany.
Z takéhoto presvedčenia a ducha povstala tá petícia, ktorú Štúr vyhotovil pred snem
[
902
]
a zdeliac ju na všetky strany, mocne dorážal na všetkých upovedomelých i
            mužov národa i mladšieho pokolenia, aby zaujali sa diela a dodali ju pred otcov krajiny.
            Táto tvorba Štúrovho ducha, Štúrovej lásky k pravde, k vlasti a k národu, zabudnutá je
            nadobro, namiesto aby našla bola nasledovníkov, ktorí boli by za povinnosť svoju uznali
            politiky niť túto ďalej priasť. Je to poklad, ktorý cenu, lesk a brink svoj zachoval
            doteraz i bude zachovávať ho, kým nesplní sa program tamže vyslovený. Pre túto
            dôležitosť a pre ožiarenie novým svetlom mysliteľa tohoto národného podávam tu celú
            osnovu petície rečenej.
[
903
]
[
904
]
„My vlasti, konštitúcii a kráľovi voždy verní Slováci, ktorí s ostatnými obyvateľmi
            uhorskej krajiny rovné bremená vo vojne i v pokoji znášame, a preto rovnaké s nimi
            nakladania s nami nárokujeme, cítime sa v najdrahších našich záujmoch obrazenými, a
            preto pohnutými uznali sme sa vysokoslávnym stavom a tabuli magnátov túto prosbu
            predniesť, aby sa nám maďarská reč nenatískala, a najmä násilným spôsobom aby sme
            maďarizovaní neboli; preto ďalej prosíme vysokoslávne stavy,
[
905
]
aby ráčili rozpomenúť sa na vznešené povolanie svoje ako sbor
            vysokovzdelaných zástupcov národov krajinu uhorskú obývajúcich a nasledujúce dôvody
            naše, na ktoré my petíciu svoju založili sme, náležite uvážiť, tak milostiví boli.
I. Národ žije dovtedy, dokedy jeho národná reč v živote, v školách a správe verejnej
            bytuje, lebo jedine drahá materská reč, nech ona znie a menuje sa, ako chce, spojuje
            jednotlivcov v rodiny, rodiny v obce a obce v národ, v nej ako v zrkadle vidia sa osudy
            a stupne vzdelanosti jednotlivého národa, a preto ona je i ten najbezpečnejší,
            všeobecný, najľahší a spolu najlacnejší a každému dostupný orgán a prostriedok k
            vzdelaniu, jedným slovom, materská reč je výraz národného ducha a charakteru. Alebo ako
            jeden vysokozaslúžilý štátnik, Jeho Excelencia štátny a konferenčný minister pán gróf Kolovrat
[
906
]
k nášmu krajanovi (profesorovi Palkovičovi) vyslovil sa (viď Hesperus, 26.
            diel, čís. 15, strana. 119 — 120): ,Ja som predovšetkým hlboko presvedčený o tom, že
            reči národné sú taká prednosť národov, ktorú národy, ktoré opravdove vlasť svoju milujú,
            verne zachovať povinné sú.‘ A ak je to barbarstvom pomenované, pomníky a stĺpy nemé na
            pamiatku postavené rúcať a ničiť, aké meno zasluhuje ten, ktorý opovažuje sa reč národnú
            viacej než troch miliónov ľudí zničiť chcieť? Či to nie je viacej ako morálna vražda
            páchaná na nás, pred ktorou každá poctivá myseľ užasnúť musí?
II. Poneváč nikto dva razy vo svojej materskej reči narodiť sa nemôže a reč materská
            obsahuje v sebe celý spôsob citu, myslenia a vôle národa a že ona nás ďalej s celou
            minulosťou, prítomnosťou a budúcnosťou národa ako príčina a následok najužšie spojuje,
            preto aj visíme na nej tak verne a sme tak mocne jej dôležitosťou a nevyhnutnosťou
            preniknutí, že sa jej na žiaden pád zrieknuť nemôžeme, a to síce tým menej, čím väčšmi
            presvedčení sme, že niet na svete takého národa, ktorý by tak ničomne nedbalý a skazený
            bol, že by sám dobrovoľne svoju národnú reč zadával a poklady, ktoré mu v nej jeho
            predkovia tak prácne nazhromaždili, podaromnici rozmrhal. Takéto predpokladanie o nás
            nádobno nám s najväčšou rozhodnosťou a nevôľou odmietnuť ako také, ku ktorému sme my
            zhola žiadnej príčiny nezavdali a ktoré my na roveň so samovraždou alebo so skutkom
            poblázneného človeka kladieme.
III. Podľa skúsenosti, potvrdivšej sa na všetkých stranách, je dokázaná vec, že
            materinská reč je najspôsobnejší prostriedok k vychovávaniu a vzdelávaniu národa toho,
            ktorý vzdelať má sa; a preto každá cudzia reč — najmä ale maďarská, ktorá iba od
            včerajška vystupuje literárne (ačpráve my chválime a ctíme si každý pokrok a najmä
            svojich spoluobčanov Maďarov) — ktorá sa nám do školy, do cirkvi a života nasilu
            natíska, je len k záhube národného vzdelania, lebo nátiskom tým:
a) Učitelia naši stávajú sa odstrašujúcimi učiteľmi reči a školy naše národné
            trestnicami, v ktorých, mládež, táto nádejná generácia budúcnosti, majúca stať sa
            podporou a obranou konštitúcie, cvičiť bude len pamäť svoju rečou cudzou a vyjde
            bezcitná, s povrchnými a prázdnymi pochopmi, čoho smutné následky, ale pozde, budúcnosť
            objaví. Lebo duchaplný kresťanský kazateľ, akých žiada cirkev, stáva sa tým násilným
            maďarizovaním púhym učiteľom jazyka cudzieho, nezrozumiteľného, on učí slovo Pánovo v
            reči cudzej, ktorú cirkev nerozumie, alebo zle rozumejúc s reptaním opúšťa chrám. Úbohý
            ľud, ktorý celý týždeň v potu tvári svojej pracoval, aby povinnostiam svojim dostál, ľud
            ten, ktorý ochotne svojich synov k obrane vlasti, konštitúcie a kráľa dáva, je takýmto
            spôsobom o slovo božie a dušné spasenie tou samou konštitúciou hanebne pripravovaný a
            opúšťa bez posilnenia duchovného i chrám boží.
[
907
]
Ľud úbohý nečuje viacej sladké zvuky svojej materčiny, ktorými slovo božie ozýva sa a
            dušu jeho od zlého odvádza, srdce k láske naproti Bohu a blížného zapaľuje; nedeľa,
            tento slávny deň všetkému kresťanstvu, prestáva mu byť dňom odpočinutia a stáva sa mu
            dňom mrzutostí, pohoršenia a hriechu; on nejde do kostola, kde ho čakajú odporné zvuky
            cudzej reči, ale utieka sa radšej do krčmy. Alebo či nie je to bohorúhačstvo, blasfémia,
            keď smrteľný človek alebo bár aj celý národ pri svojej vlastnej krehkosti opováži sa
            hroziť druhému, hodnosť ľudskú ničiacimi palicami, a posmievajúc sa Bohu samému, hovoriť
            k nemu rozkazom brutálnym: ,Ja ti zapovedám v tvojej materinskej reči k Stvoriteľovi
            tvojmu sa prihovárať alebo slovo jeho očúvať‘? Na tento spôsob klesá vec svätá, ktorá má
            byť cieľom, k prostriedku púhemu a prostriedok povyšuje sa za cieľ, t. j. spôsobom týmto
            nebola by reč tu kvôli ľuďom, ale ľudia boli by kvôli reči.
b) Tento násilný spôsob orabovania nás o našu národnú slovenskú reč potiahnul už
            dosiaľ za sebou na Slovensku šírom toľko znemravňujúcich následkov, že prichodí nám
            zhroziť sa nad tým, a keď to tak za jedno desaťročie necháme, teda doplní sa miera a
            skazonosné následky dostavia sa neuprositeľne. Preto vecou svedomia je prítomný vek
            upozorniť na záhubu, ktorá na vlasť a konštitúciu neomylne prísť musí, ak bude sa takto
            ďalej s národmi v Uhorsku nakladať. A my Slováci nechceme uvaliť na seba kliatbu
            potomstva, ktoré dozrejúc k povedomiu a poznajúc právo svoje, o nás by právom a
            zaslúžene vyrieknuť mohlo prekliatie: ,Naši blbí predkovia videli dobre, aké úklady
            stroja sa na nás, ale z lenivosti, z chabosti a z nerozumnej poklonkovatosti mlčali ku
            všetkému a pripravili nám osud najbiednejšieho ľudu na svete.‘
c) Keď povážime konečne vrchnosti, vykonávateľov spravodlivosti, títo zvedení
            panujúcim bludom nechcú znať reči národa, ktorému právo prisluhovať majú a nútia sa sami
            prostriedkom tlmočníkov pojednávať pravoty. Ale či nepatrí u všetkých národov k hlavným
            požiadavkám pri sudcoch to, aby každý znal reč toho, ktorému pravdu a právo prislúžiť
            má? Lebo či môže sudca vyniesť s uspokojeným svedomím výrok spravedlnosti a práva, keď
            reči žalobníka a obžalovaného nezná? My, kráľovi svojmu a konštitúcii vždy verní
            Slováci, stojíme v ohľade tomto docela opustení, opustení od konštitúcie a od zákona.
            Náš život, naše imanie, naša česť je v rukách tlmočníka; lebo daní sú nám sudcovia
            maďarskí, ktorí našu reč, naše mravy a obyčaje buď neznajú, buď znať nechcú. Ich
            rozhodnutiam slúži za základ prednáška tlmočníka, akého-takého dobrého a spôsobného
            alebo zlého a nespôsobného, jeho zle užité slovo, falošne pretlmočená sada,
[
908
]
nejeden raz mala už za následok nešťastie a krivdy páchané naproti
            jednotlivcom. A takéto nespravodlivé súdne výroky vrchností musia neomylne za sebou
            tiahnuť rozhorčenosť ľudu. Nespravodlivo odsúdený nielen hnevá sa spravodlivo na sudcu,
            pre nespravodlivý výrok, ale ide i ďalej a berie v nenávisť vôbec všetko pokračovanie
            vrchností, ba hľadá príčinu krikľavých nespravodlivostí v samom zákone, a tak sa zväzok
            medzi poddanými a zákonom znenáhla a naoko nepozorovane, ale tým hroznejšie narušuje a
            slabne. Žalostné následky, ktoré pre celú uhorskú krajinu zo zlorádu tohoto vyplynú, ba
            vyplynúť musia, predvídajúc cítime sa byť vo svojom svedomí zaviazanými upozorniť na ne,
            a preto žiadame, aby konštitúcia v terajších kolísavosti plných časiech od onej
            rakovitej rany očistená a v čistote spravodlivejších zákonov zachovávaná bola.
My konštitúcii a kráľovi vždy verní Slováci hotoví sme boli s radosťou krv a statky
            naše za vlasť, konštitúciu a kráľa obetovať a i do dnešného dňa ochotne znášame všetky
            bremená s vlastenectvom naším spojené; a predsa táže konštitúcia, podľa ktorej ešte len
            pred jedným desaťročím my Slováci za rovnooprávnených s druhými národmi Uhorska
            považovaní sme boli, keďže cieľ konštitúcie tejže bol národnosť, život a statok nám
            zachrániť a nás pred každým potlačením obraňovať, a predsa táže konštitúcia chce teraz
            nám práva naše do prachu pošliapať a vo vývine našej vzdelanosti nielen nás hatiť, ale
            zrovna meno naše z listu národov uhorských, áno, vôbec z listu národov európskych
            vytrieť. Či môže mať stále trvanie taká konštitúcia, ktorá tak očividne nesie v sebe puk
            sociálneho rozkladu a ešte ho i opatruje a proti hodnosti ľudskej a právam prirodzeným
            jedného trojmiliónového národa, národa k tomu nevinného, pilného, pracovitého a
            priemyselného bojuje?
Konštitúcia, pod ochranou ktorej žijeme, pochodí od predkov našich, ktorí ju k
            tehdajším časom primerane a podľa stupňa tohočasovej inteligencie múdre zriadili a tak
            vykonali prirodzené, nezastarateľné práva svoje; tie samé práva požívame i my dnes a
            nemôžeme, nesmieme ich vzdať sa, lebo ony sú nezadateľné. V následku teda toho, ak by
            mala konštitúcia naša touto teraz nastúpenou krivou cestou i ďalej sa brať, osvedčujeme
            sa teda mužne pred vami, vysokoctení vyslancovia, a pred tabuľou magnátov, pred očami
            Európy celej, že my Jeho Veličenstvo, nášho milostivého kráľa o spravodlivosť a
            odpomoženie nám v tomto nebezpečnom položení prosiť budeme, ak by naše spravodlivé
            požiadavky tuto oslyšané byť mali.
My neberieme si za vzor západ, ani nežiadame si dáke bezcieľne novoty, ktoré by len
            svár, neresť a záhubu šírili, my chceme len starú spravedlnosť, a to, čo skúsenosťou
            potvrdené je ako cieľuprimerané, jedným slovom, my chceme Slovákmi zostať a ako Slováci
            žiť, vzdelávať sa a ako Slováci aj za konštitúciu takú, ktorá všetkým národom Uhorska
            rovné práva a rovnú ochranu zabezpečuje, ako aj za svojho spravodlivého kráľa každého
            času bojovať.
Je nám síce známo, že naši spoluobčania, zmužilí Maďari, aby na škodu iným sami
            skveli sa, dovádzajú potrebu jedného jazyka pre spojené pod korunou uhorskou zeme. Ale
            za týmto zdanlivým dôvodom leží len tá vôľa všetky ostatné národy koruny uhorskej
            oklamať, ich napádať, ich o ich nezadateľné práva prirodzené násilne ozbíjať, a tak
            akési amalgama k podujatiam ďalším pripraviť. Toto hovoríme verejne a slobodne pred
            vysokocteným zhromaždením deputátov kráľovstva uhorského, chorvátskeho a slavónskeho,
            áno, pred celou Európou ako naše najhlbšie presvedčenie, osvedčujúc, že národ každý a
            tak i náš národ jedine vo svojej národnej, materinskej reči všestranne môže vyviňovať sa
            a k humanite dospievať a podľa toho aj ctíme taký národ, nech menuje sa už ako ľúbo — či
            Maďar, či Uhor, či ako — ktorý prespiac na púštiach stoletia, zobudí sa k povedomiu a k
            duchovnému životu a speje vopred k humánnemu určeniu v človečenstve; ale v ohavnosti je
            nám národ, ktorý v blúznivosti svojej na účet druhých národov spupne vynášajúc sa nad
            všetko právo božské, práva národov šliape nohami, a to v dobe, kde kresťanské národy
            Európy, nechtiac druh druha potlačovať, pravice bratské si podávajú.
Nie je nám neznámo, že sú i takí maďaromani, ktorí dosť stupídne pred spravodlivým
            kráľom naším nás perfídne očerňujú, ako by Slováci Rusmi stať sa chceli.
[
909
]
Je to intriga blbe a sproste lapajúca sa na údajnú akúsi brožúru dákehosi
            izbového učenca, ktorý beh politický terajšieho času nechápajúc, takéhoto čosi popísať
            mal. Nuž ale odhliadnuc od toho, že hlas jedného muža, ktorý keby aj skutočne bol takého
            dač do sveta pustil, bez plnomocenstva nič nedokazuje proti národu celému, tak ako jedna
            lastovička leto nerobí a je to veliká opovážlivosť, to, čo jeden tupoumný izbár povie,
            celému národu do úst klásť: preto zaviazanými sa cítime proti zradným a falošne
            ohováračným týmto narknutiam slávne protestovať. Máme sa ako bratia a občania
            konštitucionálnej našej krajiny milovať a nás považujú ako podmanených otrokov, my sme
            boli a sme bez falše a podvodu vždy, a Maďari nestydia sa onou ohovárkou postaviť svojej
            neláske a bezcitnosti korunu na hlavu. Áno, len blbosť poľutovania hodná mohla opovážiť
            sa takéto lži na najvyššom mieste trúsiť a rozširovať.
My, kráľovi svojmu a konštitúcii vždy verní Slováci vieme, že žijeme pod
            konštitúciou, ktorá, keď aj v mnohom ohľade nedostatočná, predsa času primeraných opráv
            schopná je a už aj skutočne pod egidou spravodlivého kráľa nášho v mnohom opravená bola,
            a my sme vždy hrdí boli na konštitúciu kráľovstva nášho uhorského, prečo aj tuná
            svedomite a mužne osvedčujeme a poukazujeme na slabé stránky jej, skadiaľ skaza a záhuba
            celej konštitúcii hrozí.
Ak má uhorské kráľovstvo v pokoji prekvitať, ak majú všetky zeme tejto koruny i na
            budúcnosť v jedno spojené zostávať, nevyhnutne je potrebné, aby medzi nami všetkými
            jednota panovala; ale to je blud, keď myslí sa, že túto jednotu dá nám reč pustatín,
            ktorá chudobná na korene, zlepená len zo všeho sveta jazykov, slová zbiera a nemá svojej
            vlastnej filozofickej, matematickej, historickej, pedagogickej, prírodných vied,
            priemyselnej, teologickej, právnickej, medicínskej, ba ani len tej beletristickej
            literatúry, nuž či takáto reč má byť tým spojivom, zväzujúcim dovedna tak umné národy?
            Reč je dač formálneho, silu a blaho národom poskytnú múdre, spravodlivé, na základe
            nezadateľných práv prirodzených národov postavené zákony, týchto zákonov zriadenie v
            celok jeden namierený k blahu človečenstva dá konštitúciu, ktorá rôznosť v jednotu
            zvedie a dodá vlasti, t. j. národom ju nesúcim a vzdelávajúcim vzlet, kvet a trvanie.
            Dôvodom zreteľným toho sú nám Anglia, Švédsko, Norvégia a štáty slobodné severoamerické.
[
910
]
Forma je dač náhodilého, premenám podrobeného a len duch spravedlnosti a
            práva rovného v zákonodárstve múdrom uskutočnený dáva a dá vlasti našej pod týmito
            podmienkami náležité blaho a dôstojnosť.
Ale i materiálne záujmy naše nútia nás ku hájeniu práva nášho na reč našu národnú;
            lebo nielen do opovrženia pred celou Európou upadli by sme, keby sme sa dali
            zmaďarizovať a akoby v iný národ prekolkovať, ale padá na váhu i otázka materiálneho
            prospechu, čo by sme tým získali? Ako ďaleko prišli by sme s tou maďarskou rečou?
            Západne po Požuň (Bratislavu, Prešpork), severovýchodne po Karpaty a po hranicu
            sedmohradských žúp, južne po Pešť a do pustatín tak, že ostatný svet bol by nám akoby
            doskami zabitý a my by sme od súrodákov svojich, kmeňov slovanských, ktorých ďalší počet
            len v monarchii našej na dvadsať miliónov číta sa, odseknutí boli! Naša slovenská zem je
            z väčšieho dielu hornatá, podnebia sverepého, ktorá nás sama vyživiť nemôže, a sme teda
            už prírodou samou odkázaní na priemysel a kupectvo.
S maďarčinou, osihotenou na svete, stratili by sme všetko oddialenejšie obecenstvo
            obchodné a priemyslové, so súrodákmi našimi mimo úzkych hraníc Uhorska v monarchii našej
            žijúcimi. Veliká ríša ruská je pre pilnosť a podujímavosť našu, vďaka uzavretosti štátu
            tohoto nedostupná. Ktorý priateľ ľudu nevidí teda smutný osud nášho národa, na ten pád,
            keď by sme sa docela pomaďarčili a odkázaní boli k výžive iba na tie kúsky zeme, na
            ktorých maďarčina panuje? Medzitým ako Slovákom je nám otvorená Halič, Česko, Morava,
            Sliezsko, Chorvátsko, Slavónia, Dalmácia až ku moru adriatickému, Srbsko a ostatné
            slovanské zeme panstva tureckého,
[
911
]
kam všade bez namáhania a straty času s rečou svojou sa prebrať, naše
            výrobky odpredávať, tamojšie plody kupovať, doma vyrábať a tak značné sumy peňazí
            prevracať a zisk hotový do vlasti doprevádzať môžeme.
Maďarská reč nám týchto výhod poskytnúť nemôže a my sme zlou vďakou našej slovenskej
            šľachte zaviazaní, keď ona zabudnúc na svoj národ, v lone ktorého žije a z mozoľov
            ktorého tučí sa, blúznila a blúzni o maďarizovaní Slovenska a namáha sa nás ešte len i v
            cirkvi a škole pomaďarčiť.
My kráľovi a konštitúcii verní Slováci nikdy nenatískali sme a ani nenatískame nikomu
            jazyk svoj a dľa zásady ,suum cuique‘
[
912
]
ani nikdy žiadnemu človeku ani národu natískať nebudeme; zastydeli by sme sa
            v duši hovoriť ku národom iným a nami konfederovaným: ,Národy, prijmite jazyk náš, lebo
            v ňom len spasení budete!‘
Následkom týchto osvedčení našich a dôvodov nepodvratných predkladáme pred
            vysokoctené zhromaždenie deputátov krajiny
[
913
]
uhorskej, chorvátskej a slavónskej našu dobre rozváženu a z hlbokého
            presvedčenia vytekajúcu prosbu, aby nám, uhorskému kráľovi a konštitúcii verným
            Slovákom, naša slovenská národná reč v školách, chrámoch, pri súdnych a politických
            úradoch ponechaná bola a aby sa ďalej na zhube národa nášho, ktorá spolu poškodením
            štátu by bola, nepracovalo, prekážky nám v rozvoji a vývine kultúrnom národa nášho
            nekládli sa a nám na slobode nechané bolo Stvoriteľa nášho v sladkých zvukoch materčiny
            našej oslavovať.
Slávne osvedčujeme sa tuná pred vysokoslávnymi stavmi a tabulou magnátov, áno, pred
            celou Európou, že ak nestane sa nám po práve a spravodlivé žiadosti naše nespravodlivo
            by odmietnuté boli, my kráľovi a konštitúcii vždy verní Slováci obrátime sa
            bezprostredne k trónu Jeho Veličenstva, spravedlnosť milujúceho kráľa nášho Ferdinanda
            V. a predostrieme tam svoje ťažoby, prosiac o pomoc a odpomoženie. Spravedlnosť Jeho
            Veličenstva je známa, „recta tueri“
[
914
]
heslom Jeho je, ako i v pamäti má heslo Jeho Veličenstva, Pána Otca svojho:
[
915
]
„Justitia regnorum fundamentum!“
[
916
]
a kráľ náš neodopre nám právo naše.
A keby skutočne lož, očerňovanie a výzrada tak mocné boli, že by nás vždy kráľovi
            verných Slovákov i na najvyššom mieste na čas zohavili, zostane nám ešte jeden
            prostriedok, zákonnými cestami Slovensko naše pod zvláštnym, oddielnym snemom slovenským
            pod ochranou Jeho Veličenstva, spravodlivého kráľa Ferdinanda V., cieľu a času primerane
            na spôsob Chorvátska a Slavónie
[
917
]
zorganizovať. Lebo rozpomeňmeže sa na časy Jiskrove,
[
918
]
v ktorých Slovensko celkom slobodné mocne stálo. Ale my kocháme sa dúfanlivo
            tou nádejou, že naši konštitucionální spoluobčania Maďari, ktorí tiež spravodlivosť
            potrebujú, budú vedieť aj spravodlivosť iným prislúžiť a nebudú nás chcieť do krajnosti
            doháňať, čo by len ku škode oboch nás poslúžiť a viesť mohlo.
My pevne za to máme, že len ten národ hoden je konštitucionálnej slobody, ktorý
            nezastarateľné práva národnosti aj u iných národov ctí.“
[
919
]
Takto zmýšľal, takto cítil Ľudovít náš. Petíciu túto predložil národu, a národa podľa
            vytýkania tajných síce priateľov pohybu tohoto ducha, ale slabých k pochopeniu pravdy tu
            zvestovanej, národa takého tu nestávalo. Boli tu len prependikule aristokratické,
            meštiacke, hierarchické a masa pracujúceho, cesty stavajúceho, vojsko živiaceho, obchod
            vedúceho, zem obrábajúceho, peň pevný štátu tvoriaceho národa. Mysliteľov nebolo, tých
            mysliteľov, ktorí rodom, postavením sociálnym, vzdelanosťou, majetkom ležiacim povolaní
            boli mysliteľmi pravými národa slúť i byť, tých nebolo. Z perpendikulov nepochodí sila,
            bár oni reprezentujú silu. Sila leží v stroji tiskajúcom kolečko, o ktoré zavadený je
            perpendikul, či kyvadlo. Viacej Kollárov byť, bol by i stroj mohutnejší býval a kyvadlá
            boli by sa už našli. Politicky bol národ vydaný v šanc aristokracii a hierarchii a táto
            bola len kyvadlom, namiesto aby bola vynasnažila sa strojom samohybným a kyvadla ženúcim
            stať sa.
Štúr teda nechal zas kyvadlá a „kože“ kyvadlami a kožami byť, nechal na pokoji a pri
            ich „dolce far niente“
[
924
]
tie vysokorodné, veľadôstojné, osvietené, veľmožné autority politické a
            pracoval neúmorne okolo tých, ktorí cítili biedy národa a mali srdce dosť šľachetné
            zastať sa za jeho pravdu. Petícia táto ostatne stala sa jadrom a vedúcou myšlienkou
            skromnejšej onej petície, vlastne žaloby, ktorú konečne sprostredkoval Ľudovít a ktorá
            toľko šramotu v krajine spôsobila; avšak význam jej je ešte väčší ako svedectvá pre
            stoletia pozdejšie proti tohovekému perpendikulárstvu tých, čo byť mali strojom obecné
            kyvadlá ženúcim, proti tým všetkým, ktorí od národa chlieb svoj brali, ale národu miesto
            chleba práva kamenie krivdy a násliníctva podávali. V deň, v ktorom zobudí sa národ
            slovenský, osnova petície štúrovskej stane sa elektrickým osvetlením tých popredných
            vrstiev národa, politiku vedúcich, aby od potomstva zapľúvané, večnej potupe oddané
            boli. Národ šťastnejší prehodí plachtu čiernu zapomenutia na hnusné hroby ich, ale sláva
            génia Štúrovho zajasá sa vo svetle neuhášajúcom.
Štúr porobil kroky i u vyššej hierarchie katolíckej — mal zaiste pojediné styky
            významnejšie — a zmaľoval hodnovernými dátami nebezpečenstvo hroziace cirkvi a mravnosti
            ľudu katolíckeho. Tak zmaľoval zbojnícky kúsok, ktorý stal sa v katolíckej slovenskej
            cirkvi kerepešskej (v župe peštianskej), kde maďarská kázeň a liturgické piesne nábožné
            zaviedli sa namiesto slovenských; ďalej v Szapari (v župe vesprímskej), kde kňaz maďarón
            maďarsky kázal a maďarsky spievať rozkázal, takže ľud slovenský, i tak latinčine
            nerozumejúci, teraz dokonca už ani tej piesne nábožnej a toho slova božieho v
            zrozumiteľnom jazyku počuť nemohol; potom v Rákoskeresztúre,
[
925
]
kde haraburdáci politickí katolíckeho kňaza uviedli do fary, ktorý ani slova
            po slovensky nevedel, takže jediný tento — z katolíckej strany — ľud odvážil sa
            samoobrany a vzbúril sa do posledného dieťaťa a stareny proti brutalite tejto. Ale páni
            hierarchovia vyšší nezaujali sa ľudu svojho. Jedni šľachetnejší farári, dekani, kapláni,
            naliehali ovšem na Štúra dopismi, aby hľadel tak vec zariadiť, že by pri pripravovanej
            reprezentácii protestantsko-národnej zahrnutá bola i žaloba zo strany katolíckych
            Slovákov, v ktorom prípade jedni hotoví boli pripojiť sa k deputácii. Z toho ale zišlo,
            lebo sám Kollár odrádzal od kroku toho hovoriac, že by to Maďari ľahko za dákusi
            konšpiráciu politickú vyhlásiť mohli, keď i tak ani na inšie nevedia myslieť, iba ako by
            kde Slovákov upodozrievať, denuncírovať a očerňovať mohli. Okrem toho po zrelšom uvážení
            okolností sami dobromyseľní katolícki Slováci nahliadli, že pri ľahostajnosti k národu
            slovenskému vyššej hierarchie farári málo môžu podujať o svojej ujme. A tak Kossuth žal
            plnými hrsťami na všetky strany v katolíckom Slovensku. Katolícke mestečká na Slovensku,
            ako Žilina, Rajec, Ružobreh,
[
926
]
Stará Turá atď. formálne pobláznené boli za protestantským haraburdákom
            Kossuthom, vďaka kyvadlám vo vyššej hierarchii katolíckej.
Štúr síce neopustil hneď ruky. On na stá odpisov zaopatril svojimi žiakmi všetkých
            tých srdcelomných zpráv o ukrutnostiach proti národu slovenskému páchaných a rozšíril
            tak známosť o nich po všetkých stranách, aby pohnul k milosrdenstvu a spravodlivosti
            hlavy národa. To boli ale kyvadlá, a nie mysliace hlavy. Čo nehľadal, to našiel Ľudovít
            náš s týmito písanými publikáciami. Vytrhol nejeden plátok a článok dobre zaslúženému
            zapomenutiu a nejedného smutnej postavy rytiera oboznámil so svetom a svet s ním. Štúrov
            literárny vplyv siahal nielen tu doma v monarchii, ale i za hranicu, a idey jeho,
            protipostavené kdejakým maďarským plátkom a gavalierom, ako gróf Zay, Szatócs, Kossuth,
            Orosz, Fabó, Hrabovszky, Perlaky et tutti quanti, mali za sebou mienku vzdelaného
            zahraničia. Časopisy zahraničné nemecké, francúzske, nech pomlčím o slovanských,
            jednomyseľne lámali palice nad brutalitou maďarizmu. To dodávalo chuti a smelosti
            pracovať ďalej v smere Štúrom tak vypukle značenom.
Tú všeobecnú, teda národnú petíciu poodložil Štúr na lepšie časy a pracoval ďalej
            úsilne s tými faktormi, ktoré boli naporúdzi. Veď i s tými bolo veľa práce. Slovenskom
            pohnúť nebolo knižku napísať. Všetko tu išlo ťažko. Chyť sa čoho chyť, všetko sa ti
            umykalo. Jeden vyvaľoval oči na neho a počúval bez pohnutia, keď mu rozkladal Štúr o
            biedach národa, druhý chválil plány a nárady, avšak, per amorem Dei,
[
927
]
čože tu prišlo by robiť? Veď keby vicišpán, veď keby superintendent, veď
            keby biskup, veď keby stolica, a tých „veď keby“ bolo stá a stá. Avšak pozrime bližšie
            ku Štúrovým skúsenostiam.
Najbližší mu bol superintendent Stromszky, ktorého často navštevoval a hľadel získať
            za akciu. Veď nielenže bol Stromszky hlava dištriktu slovenského, ktorého zvolili cirkvi
            a kňažstvo za biskupa ponajviac zato, že bol ľubimec na dvore palatína, ktorého
            arcikňahyňa Dorota veľmi ochraňovala a vysokou priazňou svojou poctievala, na čo Štúr v
            záležitosti národnej múdre velikú váhu kládol. Stromszky síce uznával, že Slovákom
            krivdy dejú sa na všetky strany, on kde mohol, to bez znebezpečenia svojho postavenia
            voči tých strán všelijakých učiniť rád sa zaujímal ovečiek pastvy svojej, on, ako to
            uvidíme, i Štúra obraňoval výmluvne, no bol rodený Nemec, ktorý sotva preriecť vedel
            niečo málo po slovensky, preto okúňal s verejným vystúpením hovoriac, že je on najmladší
            zo superintendentov, že by to jemu nepristalo viesť predok a p. Štúrovi ostatne medzi
            štyrmi očami veľmi dotušoval, aby neustával v podniku a sľuboval všetku možnú podporu zo
            svojej strany, tiež posmeľoval ho uisťovaním, že vo vyšších kruhoch vládnych naisto budú
            hľadieť prislúžiť Slovákom spravodlivosť.
Stromszky, to musí sa mu priznať, cítil, že jeho dištrikt je slovenský — s výnimkou
            dvoch maďarských a trinástich nemeckých cirkví — a že by slušné bolo z jeho strany podať
            svedectvo tejto uznalosti, no on i rátal s elementami, proti ktorým svedectvo to
            smerovalo by; postavil sa na tú naklonenú rovinu oportunity a skĺznul sa po nej až do
            priepasti. Kossuth bol i jemu hrobom otvoreným. A celý osud Stromszkého a dištriktu
            ilustrujú sa obapolne. Dištrikt zo samej poklonkovatosti volil si biskupa — a dostal
            tiež kyvadlo. Ako prevažne slovenský dištrikt potisský najnovšie z poklonkovatosti
            zvolil si Czékusa! Romancieri naši, nuže zoberte si za predmet hlbších psychologických
            štúdií tieto pomery a zostavte nám román šikovný; budete mať u národa nesmiernu zásluhu.
Avšak nielen u Stromszkého, i na iných mnohých miestach našiel Štúr všelijaké mdloby,
            strach židovský a okúňavosť čo plod terorizmu maďarského. Naraz zavrel sa do chyžky
            svojej a dumal v bolestiach hlavy a srdca nad hrozným osudom toľko ľúbeného národa
            svojho. Opúšťal ruky. Tu ale zase vzchopil sa a listy lietali po druhoch a priateľoch
            jeho plné sviežej sily, odvahy, nepokoja, nádeje, prísnej povinnosti; prosil, hromkoril
            sa, zraky obracal k odplate večnej, k potupe hroziacej! Duril, súril všetkými mocami,
            hýbal, posmeľoval ochablých, vysoko cenil odvážnych, spojoval duchov na rôzno idúcich a
            zvádzal ich v jednu velice záslužnú púť, v púť do Viedne ku svätným stupňom trónu
            kráľovského.
Celé Slovensko zaujaté bolo myšlienkou touto, lebo Štúr ho plnil stami listov a
            povzbudzovaní a premietalo sa to na všetky strany. Pekná už bola spoločnosť duchov
            hotových hodiť sa na váhu túto, vyše dvesto čelnejších mužov získané bolo k podpisu
            rekurzu. Len ešte hlavné chybovalo, zostaviť slávnostnú deputáciu.
O Jozeffyho opierali sa nádeje Štúrove, o tohoto výtečníka apoštolského, k tomu i
            muža bohatého,
[
928
]
samostatného, samostatnosť svoju oproti všetko pohlcujúcej aristokracii vždy
            zachovať si znajúceho; no i ten musel prejsť boj vnútorný napred, i ten počínal radiť sa
            s telom — a s krvou, čo robiť? Tiež i jemu zišli na myseľ všetky možné následky z kroku
            umieneného, i pred očami jeho vstávali koboldovia na obzore, hrmavicu nesúce na staré
            šediny hlavy jeho — bol šesťdesiatsedemletý starec. Jeho tichá manželka modlitbami
            posmeľovala dôstojného pána svojho a mládenec, po boku jeho pracujúci, August Horislav Škultéty
[
929
]
boli dvaja anjeli jeho, pomáhavší mu víťazne previesť tento boj duchovný.
Štúr píše svojmu Škultétymu v tejto záležitosti zo dňa 26. februára 1842 z Bratislavy
            doslovne takto:
„Předrahý Bratře! Dnes sem dostal Tvůj list. Ač jsem náramně v rozličných pracích
            pohřízen, předce spěchám k Tobě, neb věc, o níž jednat mám, jest předůležitá, svatá.
            Vyrozuměl sem totiž z listu Tvého, že Důst. p. superintendent Jozefy zdráhá se podepsati
[
930
]
naši národní repraesentácii, nad čím sevřelo se bolestí srdce mé. Lid náš
            jest ze všech stran obklíčen a sužován, v mnohých chrámích vnucováním mu cizí řeči šašky
            se tropí z náboženství jeho, dítky lidu opuštěného mučí se maďarčinou a tím vedou se k
            neznabožství a k hloupotě, zamýšlejí lidé bezbožní v málo letech i poslední ještě co má
            vyrvati mu a školy i chrámy pro vzdělanost jeho a nábožnost zavříti, a my to vidíme a
            patříme na bolesti jeho, které jsou bolesti naše, a nechceme, váháme jakosi vyřknouti,
            že cítíme bolest tu! my váháme vířknouti, že i my jsme lidé a dáme se sebou jako heloty nakládati.
[
931
]
Vzdělanci lidu našeho vyhlášeni jsou za odpadlce, za zrádce vlasti, a cítíme
            bolest tu! my váháme viřknouti, že i my jsme lidé a mlčením svým jakoby stvrzuji
            osočování ta bezbožná. Lid je pošlapáván, trýzněn, nám se pak obrany v písmích
            nepropouštějí, a my ještě mlčíme. I kdož bude míti srdce pro bolesti lidu tohoto, kdož
            se postaví k obraně lidských práv naších?! My jsme slabí, my již sami svou silou
            ubrániti se nemůžeme hrozící nám záhubě, poněvadž na všech stranách podléhají a
            poddávají se vůdcové duchovní lidu našeho; přirozeně tedy máme a musíme se utíkati k
            obraně vyšší, k řízení zemskému. Ty školy převrácené, ty dítky nevinné, ty chrámy
            zohavené, ten lid pošlapaný volají pronikavě k vrchním pastýřům našim, aby se v jeho
            neřestech ujali jej, aby ujali se lidu svého. Nepodáme-li nyní repraesentácie, sněm
            budoucí všecky ústavy zdrtí, proti nám jako odpadlcům obžalovaným a se neočistivším
            pokračovati bude, vláda, pakli se k ní utíkati nebudeme, nás osudu našemu nechá, nebo
            sezná, že sme podlí, a jako takoví že nezasluhujeme obrany, ona potom neujme se nás,
            nebo přesvědčí se, že sme dozráli k záhubě a nejsme hodni více života. Kdo již necítí
            lidských práv v sobě, ten je ztratí, kdo si je šlapati dává, ten není jich hoden, kdo se
            sám nebrání, není hoden podpory a obrany jiných. Illyrové nás silně napomínají
[
932
]
k repraesentácii, Čechové nám špryhajů do očí, že tak se daremně šlapati
            dáme; nevystoupíme-li před vládou a neosvědčíme-li se, že i my žíti chceme, ztratíme u
            všech šlechetných sympathii, ztratíme sympathii u všech pobratimů našich a oni se nás
            štítiti budou, jako klassy podlé, jako lidu helotského. Nevystoupíme-li před vládou,
            sněm budoucí, jako pravím, nás zdrtí; k naklonění naši věci potom od ní, jako sněmem
            proklaté, odpadnou, mládež nebude míti příležitosti přiučiti se mateřštině; naplniti se
            láskou k ní: ztratíme třídu vzdělanou, pak literaturu, nás hrstka vymře a tak několik
            sto tisíců lidu obecného budou Slováci podobní zbytkům Lužickím. Muž, jenž na generálním
            posledním Convente tak rázně, tak vznešeně nás bránil, muž, jenž veřejně se prohlásil,
            že k vládě hotov jest utíkati se, muž, jenž tož samo Hodžovi slíbil, ten neodvolá slova
            svého, ten přednese trůnu stížnosti a neřesti naše, onť jest a stane se mužem lidu
            požehnaným. Na něho sto a sto Slováků mají upřené oči, on půjde, a nepůjde-li sám, aspoň
            popíše, o tom není možno, o tom nesvobodno pochybovati. Půjde-li náš Důstojný Jozefy k
            vládě, na sklonku žití svého vystoupí co hrdina Slováků a tím zapečetí rázný, šlechetný
            život svůj a stane se velebným otcem a požehnávaným vůdcem přítomného pokolení našeho i
            budoucího potomstva, nebo on první vyjeví veřejně i vlasti i světu sebevědomí Slováků.
Z Vídně Čaplovič mezi jiným píše mi toto: „Wenn nun die Slowaken sich nicht rühren
            und nicht bei Hofe si über die Beschimpfungen und Bedrückungen beschwären, so sind sie
            nicht werth, dass ein ehrlicher Mann für sie nur ein Wort verliere, denn si müssen
            feige, nichtswürdige, alles Ehrgefühls ledige Sklaven sein!“
[
933
]
Hrabě Kolovrat řekl: „Warum kommen die Slowaken nicht zum Throne?“ „Wo es
            keine Klage gibt, da ist auch keine Genugthuung.“
[
934
]
Kollár jest při této věci náramně činným; on jen v repraesentacii spásu naši
            vidí. Půjde-li Důst. p. Jozefy, připojí se jistě i Důst. p. Seberíny, o čem jsem mu již
            psal. Prof. Palkovič hoří toužbou, k vládě se utíkati, a též se připojí, Hodža atd. Já a
            Prof. Palkovič prosíme pro Boha, pro všecko co jest svaté našeho důstojného Jozefyho,
            aby se té věci s celou duší ujal. A že ujme se, o tom nelze pochybovati.“
[
935
]
A čo ešte za boj musel podstúpiť výborný dr. Ján Seberíny! To bol mimoriadny muž.
            Darov velikých, povahy tichej na povrchu, tým búrnejšie to ale vrelo v hrudi pohnutej!
            Celý zjav nádherný osoby tejto bol imponujúci. Bystrozrak jeho prenikal človeka. Zdal sa
            pyšným, hrdo držal hlavu s vysokým čelom, reč jeho bola dlažba kvadrátmi vykladaná.
            Myslieval napredok a to, čo menujeme diplomatičnosťou, bolo u neho prírodou a rozvinulo
            sa v umenie priebehom časov a pomermi rodinnými. Rozum mal prevahu nad citom. Bol
            obdarený rozsiahlou rodinou, dôchodky značné nestačili. Tým býval hatený v mnohom
            ohľade; tým dal sa aj nahnať v poslednom odseku arcipastierskeho jeho života na tú
            naklonenú rovinu, z ktorej málokomu zo smrteľných ľudí podarí sa zavčasu ešte, driev než
            príde nevzácny hosť „pozde“ dostať sa naspäť do priamych, rovných čiar života.
            Spravodlivosťou, prísna pravda, láska k cirkvi znebezpečňovanej diktovali mu list onen
            pamätný na Zayho; tie samé morálne pohnútky viedli ho, keď Štúrovi ochotne sľúbil podpis
            rekurzu k trónu: no nebolo bez boja hrozného, na čelo postaviť sa deputácii. Bez odporu
            bol Seberíny oveľa väčšia autorita než prostučký Jozeffy, aj sa tak za to malo obecne,
            že Seberínymu lepšie pristalo by bolo vodcovstvo. Tak zdalo sa, že Seberínyho nesmierna
            prísnosť, výraz pavlovský,
[
936
]
mohutná reč, obratný jazyk, svätý úžas vdychujúce jeho apoštolské charyzma,
[
937
]
celá pravda a spravodlivosti požadovanie z jeho tváre žiariace, boli by
            museli pohnúť kráľa a jeho radcov ku konaniu povinnosti panovníckej naproti uhneteným
            poddaným slovenského národa! Tak zdalo sa, a možno, že zdanie bolo oprávnené. No
            Jozeffyho samostatnosť, Jozeffyho charakter chyboval tu. Já verím, že Seberíny, súc tak
            požehnaným na statky zemské ako Jozeffy, bol by spálil za sebou môstky maďarskou
            aristokraciou stavané a bol by sa vo štvorsprežnom koči svojom dal doviezť pred brány
            Viedne. Bol boj v srdci, v dome Seberínyho, a on podpíšuc pevnou rukou a veselým srdcom
            rekurz, zlomeným srdcom zostal v dome svojom, keď Jozeffy sám viedol deputáciu pred
            trón.
Samo zostavenie trónneho rekurzu stálo veľa práce. Štúr ho koncipíroval, ale koncept
            prešiel mnohonásobné krízy; keď ho Kollár, Jozeffy, Seberíny, Lišovíni,
[
938
]
Vrchovský, Ľ. Füredy, Prokopius preštudovali, zúplnili, vyhladili, prišiel
            ešte pod pilník Čaplovičov, ktorý na ňom hneď Štúrov koncept schválil a krátkosť náprav
            iných odmietol, hneď sám podstatné zmeny pevným perom načrtal. Tak napr. celkom vytrel
            punkt, v ktorom žiadalo sa prísne vyšetrovanie týchto krívd proti Slovákom páchaných,
[
939
]
z dôvodov v liste Kollárovom obsažených.
Kým zase deputácia sa ustrojila, uzrozumela, vystrojila, nedorozumenia medzitým
            povstalé odstránili, vyrovnali, stálo to zase veľa času a útrap Štúra nášho. Všetko
            sústredilo sa v ňom, Bratislava bola stredisko, v ktorom zbiehali sa žilky roduvernou
            krvou naplnené. Báčka stála vtedy v popredí skalolomcov, ktorá keď sa história ťahala do
            nekonečna, sama uzavrela ako corpus seniorale
[
940
]
podať rekurz k Veličenstvu. Na čele stál nezapomenuteľný Stehlo a Rohoni. A
            keď superintendenti okúňali sa, Stehlo duril len čo skôr deputáciu vyslať čo i bez
            superintendentov. Tu však Štúr s Čaplovičom stáli nezlomne na tom, aby sa radnej
            pozhovelo s vecou dotiaľ, kým by sa prinajmenej jeden zo superintendentov vybrať mohol
            na čele tejže deputácie.
[
941
]
Stá a stá listov zamieňalo sa, ktoré všetky dorážali na Jozeffyho, aby on
            vybral sa; Kollár hovorí o päťdesiatich toho zmyslu listoch prijatých; my mladí všetci
            písali sme svojím a svojho okolia menom zrovna samému Jozeffymu, prosiac ho o obeť túto
            cirkvi a národu prepotrebnú. Štúr sám vil predkom vence neuvädlej slávy pre toho
            Slováka, ktorý prvý odhodlá sa zastupovať národ ponížený ako osobu mravnú vyšším trónom
            Jeho Veličenstva.
Konečne svitlo slnce pre Štúra, blesky, ožiarivšie jeho ubolenú hlavu a ustaté ruky,
            to boli listy Kollárove, ktoré mu zvestovali rozhodnutie sa Jozeffyho k vedeniu
            deputácie pred trón. Plesajúcou dušou písal hneď Jozeffymu (list zo dňa 8. marca 1842):
„Důstojný Pane, Slovutný Vlastenče! Právě dnes sem dostal zprávu od p. Kollára, že
            Vy, Otče náš, svým vysokoctěným a slovutným jménem repraesentacii naši stvrditi ráčíte.
            Díka Vám, díka nevyslovitedlná, že se na čelo stavíte národní naší této svaté věci, díka
            Vám, že první vyjadřujete veřejně a úřadně Slováků vůli, že nikoli nechtějí za Heloty
            považování býti, ale že i oni sílu života mají a tudíž i života hodní jsou. Posílám Vám,
            Důstojný Otče, poslední a konečný návrh repraesentacie této. Pan Kollár byl Vám již
            poslal návrh jeden, který já ještě rozmnožený a někde přejinačený Důstojnosti V.
            sděluji. To, co přidáno jest, pochází nejvíce od p. Čaploviče, jenž náramně o
            repraesentaci tuto nástojí a ním vší možnou pomocí přispívá. Ráčíte-li snad ještě něco
            přidati, aneb neráčili by ste snad něco podepsati chtíti, buďtež tak laskav oznámiti to
            Důst. p. Seberínimu, jenž v Šťávnici reprasentacii na čisto přepsati dá a pak ji sem
            pošle, aby ji zde deputácie jdoucí vzala s potřebnými ještě k tomu písemnostmi. Že vláda
            naše nejspravedlivější stížnosti a prosby vyslyší, od její spravedlnosti očekávati se
            musí, a mám mimo to i o smýšlení vlády velmi příznivé zprávy. Právě mi totiž poslal p.
            hrabě Lev Thun sebou vydanou brožurku v Praze: „Ueber den gegenwärtigen Zustand der
            böhmischer Literatur“,
[
944
]
kdež o rakouských Slovanech jedná, jejich počínání a účel predstavuje a
            nesmyselnost politického panslavismu ukazuje. Pan hrabě, statný Slovan(!), byl za
            příčinou povolení brošurky své k tisku ve Vídni a nejvyšším hodnostářem při zřízení
            zemském ji k tomu cíli ukázati musil, kteříž, jako hr. Kolovrat, kníže Metternich a jiní
            zásady jeho velice schválili a úplnou spokojenost se směrem knížky projevili. Hrabě
            Kolovrat se mimo to o nás Slovácích vyjádřil. „Wo es keine Klage gibt, da ist auch keine Genugthuung.“
[
945
]
[
946
]
Hleděti budu i Důst. p. Stromszkého podpis získati a myslím, že on jako
            představený lidu slovenského to učiní. Opětuje ještě jednou naše najvroucnější díky,
            poroučím se Vám a jsem Důstojnosti Vaší nejupřímnější ctitel Ludevít Štúr.“
Nádeje Štúrove boli sangvinické, pravda, vo všetkom bola len jeho príroda slovenská.
            Postačí teraz už len nakrátko a samými dátami označiť dej a jeho výsledky. Počiatkom
            júna 1842 zaviedol teda Jozeffy, na čele súc vytečníkov slovenských: Jána Chalupku,
            breznianskeho kňaza a povestného spisovateľa (píšuceho jednak klasicky v latinčine,
            slovenčine a nemčine), Samuela Ferienčíka, jelšavského kňaza a konseniora gemerského
            seniorátu, a Michala Miloslava Hodžu, kňaza liptovskosvätomikulášskeho. Čo osobnosti
            týče sa, nemohla byť zostavená deputácia lepšie. Jozeffy, starec striebrovlasý, vážny,
            najhlbšieho citu a presvedčenia, vymáhajúci úctu na každom, kto ho videl, strednej
            postavy, chudý, tvár zbožná s ohnivým okom, držania naozaj biskupského. Rečník v
            latinčine, slovenčine aj nemčine vybrúsený. Najkrajšie hovoril nemecky. Povesť jeho bola
            tá najrozšírenejšia v zemi ako pastiera verného duší sebe zverených. Chalupka bol
            postava nie tak imponujúca ako pri otvorení úst zaujímavá a vtip prejavujúca
            najostrejší. Jeho najmenšie i najväčšie poznamenanie muselo vzbudiť buď smiech, buď
            strach pred šípmi jeho. Vec každú ponímal, zachycoval za tú jej najpríhodnejšiu šticu.
            Neúprosná je jeho logika, spárená s trestajúcim vtipom, porážavo účinkovala na
            poslucháča. On žiadnej prípravy nerobil k veci, ktorú predniesť chcel, ale razom
            ožiarená bola tá samá vec svetlom ničiacim protivníka. Ani nikdy zďaleka nezachádzal a
            riekol prosto do duše, čo i hneď nebolo by to príjemné. Jeho „Kocúrkovo“,
[
947
]
jeho „Bendegucz, Gyula Kolompoš und Pišta Kurtaforint“, jeho „Sendschreiben
            des Grafen Karol Zay“,
[
948
]
a iné články a reči, ako profesorské tak prezidiálne ako potomného
            administrátora superintendencie prešporskej sú svedectvom o neprebranom prameni, ktorý
            vrel v géniovi jeho. Ferienčík bol postava ako stvorená k reprezentácii, výtečný rečník,
            chodil voždy v reverende nesúc ráz kňaza opravdovej „militantis ecclesiae“,
[
949
]
postava vysoká, v ustavičných bojoch s najbesnejšími gemerskými maďarónmi
            otužená. V nemčine náležite vyobracaný, študovaný prísny pravdy milovník a
            najsympatickejšia osobnosť, ktorá kedy tlačila zem tatranskú, bol Michal Miloslav Hodža.
            Samá elégia, samá vrúcnosť, samý cit. Nesmierne bohatstvo myšlienok, prúdiacich sa na
            šír a v hlbinu, sprevádzané hlasom intenzívne dojímajúcim a uchvacujúcim; pritom
            najkrajší muž, čiernych hlbokých očí, vysoká postava, plecitý, s niečo napred naklonenou
            hlavou, tvár plná bez tučnosti, posmuhlá bez barnavosti, v 31. roku, rečníctvom
            úchvatným obdarený.
Takíto mužovia museli vtisk učiniť na tie vysoké kruhy, pred ktoré išli postaviť sa
            vo službe národa. A skutočne aj učinili dojem veliký. Audiencia u kráľa bola povolená,
[
950
]
u najvyšších štátnikov sa prednášky poriadne držali o tom, čo obsahuje
            reprezentácia a tak navrátila sa deputácia, zložiac slávne zo seba bremeno ťažkých žalôb
            národa slovenského na maďarstvo. Reprezentácia je známa. Jadro bolo toto:
„Najdôležitejšie pre nás je navrátenie nám našej národnej cti, ktorá tými hore
            vyloženými ťažkými ale zlomyseľnými pomluvami a upodozrievaniami pred tvárou celej
            vlasti i zahraničia napadnutá je a preto v najväčšej pokore najponíženejšie prosíme:
1. Aby Vaše Veličenstvo najmilostivejšie nás svojich najvernejších poddaných pod
            ochranu svoju vziať a oné vyššie vyčítané zločinské očerňovania a upodozrievania zazliť
            a osočovateľom našim príslušnou cestou najvyššie zazlenie vyjaviť ráčilo. Ďalej prosíme:
2. Patričným vrchnostiam najmilostivejšie poručiť, aby pre našu slovenskú literatúru
            postavení boli dvaja cenzori kníh v Budíne a Prešporku a aby dovolené bolo práce
            literárne, ktoré v nemeckej a maďarskej reči pod cenzúrou domácou na svetlo vyšli, i v
            slovenskej reči uverejniť, obranné ale spisy národa slovenského, keď by potreba takých
            nastala, aby nesmeli byť potlačované.
3. Prosíme najpokornejšie po tretie Vaše Veličenstvo, ráčiž katedru reči a literatúry
            slovenskej, ktorá ešte pred štyridsiatimi rokmi pre cirkvi evanjelické na lýceu
            prešporskom dobročinnými darmi založená bola i na budúcnosť najmilostivejšie potvrdiť a
            fundácie na ňu sčasti už učinené, sčasti učiniť sa majúce zabezpečiť; spolu prosíme, aby
            podobné profesoráty na vyšších učebných ústavoch, kde sú, ponechané, kde ich niet,
            poustanovované byť mohli, keď ich cieľ je budúcich školských učiteľov a kazateľov v ich
            úradnej reči vzdelávať, ktorý cieľ púhymi homiletickými cvičeniami, na aké ich Maďari
            znížiť a obmedziť chcú, nebol by k dosiahnutiu, a nutno potrebná je hlbšia známosť
            gramatická reči a histórie literárnej. Však ľud náš potrebuje aj inak vzdelávateľné
            spisy a učených spisovateľov, ktorí by dostatoční boli k spisovaniu potrebných pre národ
            kníh, aby národ nábožensky a občiansky vychovávaný a zdokonaľovaný byť mohol.
4. Prosíme tiež o stolicu učiteľskú reči a literatúry slovanskej na krajinskej
            univerzite peštianskej, ktorú vyžaduje potreba nutná, keď základná známosť tejto reči v
            praxi do očí bije a jej nevyhnutnosť dokazuje, menovite lekári, právnici, kňazi,
            úradníci bez nej byť nemôžu, majúc do činenia so slovenským temer v každej stolici
            Uhorska bývajúcim národom. Prosíme najpokornejšie.
5. Ráčiž Vaše Veličenstvo ponechať nás v cirkevných dajedných jednaniach ako: pri
            vedení matrík a protokolov pri stáletom užívaní latinskej reči i na budúcnosť; poneváč
            maďarské výťahy matrikulárne a iné svedectvá sa nám nielen zo zahraničia, z Pruska,
            Saska atď., ale i z rakúskych zemí, z Čiech, Moravy, zo Sliezska, z Galície a Rakúska
            ako nerozumené a neupotrebiteľné späť posielajú, kdežto latinská reč po celej Európe
            rozumená a platná je.
6. Konečne prosíme najpokornejšie Vaše Veličenstvo o ochranu našich škôl a chrámov
            proti nápadom vtieravých a premrštených daktorých patriotov, ktorí samozvane všetko
            všemožne pomaďarčiť namáhajú sa; ráčiž najmilostivejšie Vaše Veličenstvo poručiť, aby
            nám na slobode ponechané bolo naše dietky na ľudí a občanov a najmä kresťanov v
            materinskej reči našej vychovávať, aby bohoslužba, ako jediný zbožný ústav mravnosti a
            pobožnosti zachovaná nám bola nenarušená v spôsobe dosavádnom, a aby neboli nám
            skracované a ujímané dni sväté nedeľné maďarskými kázňami, ktorým ľud nerozumie, konečne
            tiež aby národ náš žiadnym spôsobom nebol donucovaný k prijímaniu maďarských učiteľov a
            kazateľov alebo k navštevovaniu maďarských bohoslužieb. Tieto najpokornejšie žaloby a
            prosby svoje skladáme kolenačky u trónu spravedlnosti Vášho Veličenstva s radostnou
            dôverou a poddanskou vernosťou, ku ktorej národ náš cirkevne nám zverený stále viedli
            sme, vedieme a každého času viesť chceme, zomierame Vašej s. kr. Jasnosti
            najponíženejšie a vernoposlušné poddaní: Pavel Jozeffy, superintendent potisského
            dištriktu; Ján Seberíny, superintendent banského dištriktu; Jirí Palkovič, profesor
            slovenskej reči a literatúry; Ján Chalupka, evanjelický farár v Brezne; Samuel
            Ferienčík, konsenior gemerského seniorátu; Michal Miloslav Hodža, evanjelický farár v
            Liptovskom Svätom Mikuláši, potom nasleduje dvesto podpisov farárskych, profesorských a učiteľských.
[
951
]
Toto je minimum ideí štúrovských, na ktoré bázeň a ohľadnosť stiahla žiadosti národa;
            málo zdať sa to bude teraz, čo žiadali vtedy otcovia národa, málo i voči petícii
            Štúrovej, vyššie udanej; no hory to boli pre krátkozrakosť na jednej, viedenskej, a čimboraská
[
952
]
pre štánikov na druhej, budínskej strane.
Medzitým oddych a úľava pre génia národného a pre všetkých nás na diele podiel
            mavších, bod upokojenia, zadosťučinenie ubolenému srdcu! Pár riadkov nech dotvrdí vtisk,
            aký na nás mal čin ten tak ťažko prevedený. Štúr píše po Jozeffym navrátivšom sa z
            Viedne, svojmu Škultétymu:
„V Bratislavě 1842 dne 6. června. Drahý, Předrahý Horislave! Aspoň několik slov po
            Důstojném Pánu, kterýž se udůstojnil v národu slovenském a zvěčnil v památce jeho. On Ti
            o znamenitém prospěchu vylanství vypravovati bude. — Na noviny sem již poslal rekurs do
            Budína. Bůh nám pomáhej!“
V Štúrovi to vrelo čo v prameni živom: o týchto nových podnikoch bude ďalej reč.
Ako Ľudovít uspokojené nad prevedeným dielom vyslanstva nadrečeného ďalej pracoval,
            tak uspokojená bola myseľ — a bez ohľadu na vzniklé na to haraburdácke šramotenia a
            besnenia sa — všetkých uvedomených Slovákov. Stá listov hrnulo sa ku Jozeffymu, Hodžovi,
            Chalupkovi, Ferienčíkovi, Seberínymu, Palkovačovi, Štúrovi, v ktorých vyjavená bola
            radosť nad skutkom, na všetok prípad kus velikej histórie slovenskej stvorivšom.
            Podotknem tu svoj vlastný dopis z pozostalosti Jozeffyho mi k rukám prišlý, ktorý som
            menom nitrianskych národovcov ku meninám Jozeffyho dňa 30. XII. 1842 napísal z Brezovej.
            Punkt na vyslanstvo sa vzťahujúci znie:
„Národ náš tedy princíp svůj, ducha svého již vyslovil, vyrvav skutkem tímto loyálnym
            sebe sama z tisícletého bezzástupenství, z dlauhého tonutí v bezskutečné subjektivitě.
            Toto jest světohistorický moment při naši Nejjasnějšímu Králi a Pánu našemu predložené
            repraesentácii, při níž nás to štěstí potkalo, že Vaše Důstojnost vedla slovo národu
            našeho u stupňův trůnu Ferdinanda spravedlivého, jsa na čele mužův slzy žalosti, toužby
            a naděje naší před Otce našeho nesaucích. V tomto trudném položení národa slovenského,
            nic jiného od něho očekávati se nemohlo, než co tak výborně Vaším vedením k cíli
            přivedeno jest. Vaše důstojnost tedy nechať jest se všemi na díle tomto pracovavšími
            uspokojená tím blaženým povědomím, že cíle žádoucího, vyslovení se ducha lidu
            slovenského dosáhli Ste. Všecko ostatní, co buď lehkomyslnost, buď nedočkavost, buď
            hrubá nevzdelanost, buď kalokrevná zlovolnost, buď cháblá chaulostivost, buď mrzká
            plazivosť, buď šilhavá závisť ironií svého nihilismu na skutku tomto vystavují, všecko
            to sem nepatrí, a zásluhy Vaše v skutku tomto se skvějící neumenšují. Ony vyšší říše
            vyjevování se ducha národního zůstanou úzkosrdečnosti, krátkozrakosti, choulostivé
            jednostrannosti všedných a klevetných filistrův na věky nepoznanými. My je nechejme
            blouzniti a žvastati: Slovanstvo, Europa, svět celý vidí a viděti bude, co sme učinili,
            vyslovivše ducha národu uháněného a křivdy trpěti nechtějícího. Povinnost ani vůle naše
            ani nechtěly, ani nemohly dále zasahovat, než po skutek samý. Za nim prostírá se říše
            moudrosti a spravedlivosti vlády naší nejmilostivější, a v tuto skladáme celou svou
            dětinskou a měšťanskou víru a důvěru. O momentě tomto již zde mluviti nenáleží aniž pak
            se jiného co říci může, než že budoucnost nám vyjeví ovoce žádoucí loyalnosti této
            slovenské! Vaše Důstojnost byla při momentě tomto našeho vlastenectví co věrný, snažný a
            stálý služebník nalezena; Vaši pak trudové, bdění, práce a ustávání při díle tomto
            zjednali Vám čest a slávu Otce slovenského národa, muže naskrze a veskrz národního.
            Nechť Bůh všemohoucí odmění Vám hojnou mírou spasitedlného požehnání tyto trudy a tato
            namáhání Vaše.“
Výsledok celej reprezentácie
[
953
]
nebol ten, ktorý čakali národovci slovenskí z r. 1842 na Slovensku; no
            následky boli mnohé. Pohýbalo sa tým staré nárožie a vyšli najavo myšlienky skryté
            mnohých sŕdc. I nádeje Slovákov rôznofarebné redukovali sa, činnosť ale neumenšila sa.
            Ak o knihách stojí to Horácovo povedanie: „Habent sua fata libelli“;
[
954
]
libellus tento reprezentácie slovenskej r. 1842 kroz slovenskú deputáciu u
            trónu zložený mal tie najpočetnejšie a najpestrejšie fata.
Čo na Štúra samého zvalilo sa, o tom nám bude rozprávať V. kapitola. Nateraz, ako som
            v behu rozprávky umiestil dopisy mužov našich prácu Štúrovu ilustrujúcich a
            podporujúcich, postačí zapomenutiu vyrvať dopisy, ilustrujúce priebeh celý tejto
            záležitosti po odaní rekurzu na najvyššom mieste.
Kollár píše o tom zo dňa 2. novembra 1842 superintendentovi Jozeffymu:
„Před několika dny přišel náš rekurs z Vídně „altissima manu signatus“
[
955
]
sem do Budína k arciknížeti
[
956
]
pro danda opinione.
[
957
]
Predvčerom již byl p. Prokop u mne s listem od p. Čaploviče v této
            důležitosti. Oba tito pánové a nad to i všickni přátelé naší věci (pp. Vrchovský, Fárnik,
[
958
]
Füredy a jiní) naložili mi, abych bez odkladu s recepisem Vaší Důstojnosti psal
[
959
]
o tom s tou prosbou, aby se Vaše Důstojnost ihned s některým
            spoludeputantem, jenž mluviti umí, na cestu k nám a k Palatínovi odebrati račila a sice
            dílem k důkladnému ho informování, dílem k vynahradění a k napravení toho, že prvé již
            před podaným rekursem ve Vídni, nikdo u Palatína (jako pána a hospodáře v domu vlasti) nebyl.
[
960
]
Dnes ráno včasně o 7. hodině byl sem v tom největším větře u pana Prokopa, jehož
            ještě v posteli sem našel, abych se otázal, kterého dne by Vaše Důstojnost sem se
            dostaviti měla? „Quo ocius, eo melius“,
[
961
]
byla jeho odpověď. Včera večer byl mladý Šedius
[
962
]
(consiliar,
[
963
]
sekretár a pravá ruka Palatínova) u p. Prokopa a zeptal se ho výslovně: „či
            prej, již Vaší Důstojnosti o tom psáno, že rekurs zde jest, a aby ste osobně prijíti
            ráčili.“ Tuto otázku držíme my jakoby za návěští subtilné
[
964
]
od Palatína.
Známe my všickni obtížnost cesty v tomto jasenním čase, pro Vaši Důstojnost a mnoho
            sme o tom mluvili, či by se to i jináče učiniti nemohlo ku pr. skrze psaní atď. Ale
            důvěrnější a Palatína dobře znající ujišťovali, žeby to byla urážka pro něho; osobné
            ukázání se u něho, poklona a úcta jemu učiněná, že prej více stojí, nežli sto důvodů a
            recursů. Učiňte tedy ještě tuto poslední oběť: to Vaše Důstojnost i svému vlastnímu
            pokoji budoucímu a své cti podlužna jest. Nebo od opinie Palatinovy mnoho, změní.
            Padne-li naše věc — nové a to ještě hroznejší útoky a pronásledování na nás čekají,
            obzvláště na Vaši Důstojnost; projde-li šťastne naše věc — to bude nejkrásnější
            vítězství pro nás, to ospravedlivění Vaší urazené cti, to sláva pro náš národ před celým
            světem, to největší zahanbení nepřátelův. Palatín jest člověk primae informationis.
[
965
]
On nepochybně o té důležitosti i se Sedmipánem Sirmaym
[
966
]
mluviti bude, a jak očekávati lze, i p. Prokopa sobě zavolati dá soukromně:
            ale při všem tom osobnost a přítomnost V. Důstojnosti zde prej nejvíci účinkovati může.
            Já sem k tomu již před některým časem cestu proklestil u Palatínky. Bude-li Vaší
            Důstojnosti milo i já se připojím k oné deputacii a audiencii; ale já sám abych šel v
            této věci k Palatínovi, to nikdo zde neradí, kdo okoličnosti zná.
Zatím budu psáti i p. Stehlovi do Báčky, aby i oni aspoň p. Rohoniho z jejich
            seniorátu sem poslali, poněvadž oni potom svůj rekurs osobytně vládě poslali, který též
            snad v rukách Palatínových bude. Přitovaryšte sobě tedy někoho, k němuž největší důvěru
            máte. Hospodu Vaše Důstojnost a to srdečně danou u mne opět nalezne. Proto bez mnohých
            rozpaků a rozmyslů jen sedněte na cestu. Hospodin všemohoucí Vás posilňovati a ostříhati
            bude. Píši dnes o tom na krátce i p. Seberínymu: věc jest veliké povahy a náramně
            velikých následků. Determinácii
[
967
]
gemerskej stolice račte se sebou přinésti.“ (To tá determinácia, ktorou bol
            superintendent Jozeffy pre reprezentáciu asesora zbavený.)
Výborný Jozeffy neobmeškal i tu povolaniu svojmu zadosťučiniť a prišiel do Pešti,
            doniesol palatínovi všetky možné dáta o prenasledovaní Slovákov, prosil o priaznivú
            mienku, bol na návšteve u palatínky,
[
968
]
slovom solicitoval pri všetkých fórach
[
969
]
a u vysokých osôb. Ale všetko bolo marné. U palatína bola už vopred naša vec
            pochovaná.
Píše o tom Kollár superintendentovi Jozeffymu zo dňa 16. apríla 1843 nasledovne:
„Důstojný Pane! Co sme očekávali, to se bohužel splnilo. Z jisté studnice máme
            zprávy, jako onano „opinie“
[
970
]
vypadla: zle pro nás, nepříznivě, ba věru nanejvýš nespravedlivě. On
            (Palatín) byl větším dílem proto ve Vídni. Ani ta najmenší a nejslušnější žádost naše
            nepodporována všecko zavrženo. Co do učitele na všeučilišti dáno domnění, že prej tato
            řeč u nás není v užívání. Co do prosby, aby aspoň starci cirkevní knihy v latině vésti
            mohli, že to prej je protizákonní! Co do censora: že prej jest již, takový, který i
            slovenský umí! Co do Břetislavské stolice: že prej proti ní, co soukromní věcí, nikdo
            nic nečiní. Co do útržek a křivd novinářských: že prej z toho ohledu již pořádek učiněn
            a že se to již nestává!(?) Co do Zayho, vždyť prej si ho sami za dohledače vyvolili.
[
971
]
Vůbec že prej všecky naše žaloby jsau jen všeobecné bez důkazov (i tých 178
            palíc štyrom Slovákom v Lajoškomárne udelených bol taký len všeobecný dôkaz!) a
            příkladův, proto že ani ohledu nezasluhují. Anobrž prej mnohé výrazy že jsau příliš
            ostré a urážlivé, slovem i forma i obsah cele vyvrácen a zavržen! Nejbolestnější jest
            ale to, že ani noviny povoliti nám neradí, anť prej náš lid novin nepotřebuje a tím by
            jen dráždění mezi národy zniklo. V závírce prej dodáno: že sněm krajinský nastává, proto
            aby vláda nic takového neučinila, coby prej vášně zbouřiti mohlo.
Nu, co tu činiti? Dle mého mínění čím nejspíše všecka dáta ještě spolusebrati a
            bezprostředně samé vládě zase zaslati. Píši o tom Štúrovi, Stehlovi i do Šťávnice: račte
            Vy, Důstojný Pane, Chalupkovi a Ferjenčíkovi psát, kamž já uprostřed svátků nestačím.
Náš zdejší sbor a škola
[
972
]
nalézali sa před 8 — 10 lety cele v podobné položení: ale my sme pokaždé
            několik vyslanců k samé vládě vypravili, což velmi dobře účinkovalo, tak že konečně
            navzdor všem nepříznivcům cíle sme předce dosáhli. Ale v této nynější důležitosti sotva
            lze na to pomysliti, aby noví poslové tam šli, anť to s prvními tak těžce šlo. Pravda by
            nyní byly dvě osoby (snad p. Štúr s některým knězem), které by ona dáta osobné oddaly a
            ústně o tom mluvily.
Bojím se, aby tato okoličnost choulostivě na mysl a srdce našincův neúčinkovala a k
            zoufání nad věcí nevedla. Avšak vždy ještě otázka jest, co vláda při tom učiní. Pravdě
            podobno jest, že nebudeme-li se hýbati, věc propadne.
Srbové a Horvati v Uhrách ku přirovnání k nám téměř více než o polovici v počtu
            menší, mají předce každý z nich své vlastní noviny a my dva milionové nemůžeme býti tak
            šťastní. To jest věru i proti Bohu, jehož rovně dítky sme, i proti nebi a věčnosti, ku
            které i náš lid veden a vychováván býti má.
Vám tedy dal on (palatín) uprostřed jeseně, v největším blátě a zimě cestu sem konati
            nadarmo! Já to nejsem v stavě sobě vysvětliti. Všecko, co Jste do Budína v písmích
            poslali, račte to do Vídně poslati, snad K(olovratovi). Nebo zde (u palatína) to všecko
            jen ututláno a zničeno.“
Ako dobre zpravený bol Kollár o situácii proti nám na dvore palatínovom, o tom mal
            príležitosť šľachetný starec biskup Jozeffy sám presvedčiť sa z listu vlastnoručne kroz
            palatína podpísaného a zo dňa 25. apríla 1843 daného, v ktorom hovorí palatín o
            evanjelikoch maďarského a evanjelikoch slovanského pôvodu a ako sa znesvárili, bárs
            jednu zem obývajú, jednému panovníkovi poddaní sú a ako majú jeden a ten samý záujem,
            ako on usiluje sa medzi nimi bývalú jednotu späť uviesť a rozmiešky povstalé medzi nimi
            v následku národnostnej a rečovej otázky utíšiť; ako ale je potrebné, aby sme i my na
            krivdy zabudli a duchom pravej jednoty a bratskej lásky naplnení príležitostí k novým
            obžalobám vystríhali a v bratskej jednote blaho spoločnej vlasti napomáhať usilovali sa
            a tak otcovským úmyslom zemepána a usilovaniam správy zemskej mocne v ústrety
            vychádzali. Napomína ďalej tých, ktorí povolaní sú duchovne potešovať a vzdelávať ľud,
            aby tento cieľ napomáhali a očakáva od superintendenta Jozeffyho, že tak bude účinkovať,
            aby sa novým pohybom predchádzalo a staršie urážky zapomenuli, vôbec každá príležitosť
            aby užitá bola k uspokojeniu myslí a ku zavedeniu jednoty medzi obyvateľmi. Konečne
            sľubuje všetku možnú ochranu osoby superintendentovej atď. Stoj tu ale celý ten dopis s
            jeho štylistickou fajnosťou a ukrutným zákutím nepriateľstva národu slovenskému. Píše
            palatín Jozeffymu zo slova na slovo takto:
„Lieber Herr Superintendent! In Folge der bei Ihrer Anwesenheit in Ofen mündlich
            ertheilten Zusage und Ihres Schreibens vom 22. Nov. 1842 war es mein erstes Bestreben,
            dahin zu wirken, dass die zwischen den Evangelischen Religions-Verwandten Magyarischer
            und Slavischer Abkunit, welche ein u. dasselbe Land bewohnen, einem und demselben
            Landesfürsten unterthan sind, daher nur ein gemeinschaftliches Interesse haben, früher
            bestandene Einigkeit wieder hergestellt, und die zwischen ihnen, aus Anlass der
            angeregten Sprach- und Nationalitäts Fragen entstanden Zwiste beigelegt werden.
Die über einzelne Fälle angeordneten Erhebungen und Zurechtweisung, noch mehr aber
            die Richtigung, welche die Beschlüsse des aus dem General-Convente der
            Evangelisch—Augsburgischen Confession zu Ermittelung der Urheber des Seiner Majestät
            eingereichten Recurses, und zur Untersuchung der darin enthaltenen Beschwerden
            ausgesendeten Ausschusses genommen, werden Sie überzeugt haben, das obiges Bestreben
            nicht ganz ohne Erfolg geblieben: ein vollkommenes, dem allgemeinen Wunsche
            entsprechendes Resultat, eine gründliche und dauerhafte Beilegung dieses Zwistes ist
            jedoch nur dann zu erwarten, wenn einzelne Personen sowohl, als die sich gebildeten
            Partheien von dem Geist wahrer Einigkeit und Bruderliebe beseelet, vorhergegangene
            Unbilden vergessen, Gelegenheit zu neuen Klagen vermeiden, und in brüderlicher Einigkeit
            das Wahl des gemeinschaftlichen Vaterlandes zu befördern sich befleissen, dadurch aber
            den vaterländischen Absichten des Landesfürsten entsprechen, und die Bemühungen der
            Landes-Verwaltung kräftig unterstützen.
Dieses ist das Ziel, auf dessen Erreichung die Bemühungen aller zu richten sind,
            besonders aber jener, die berufen sind, dem Volke geistlichen Troist und Unterricht zu
            spenden; ich erwarte daher mit Zuversicht, dass Sie als Superintendent des Theisser
            Districtes, auch Ihrerseits Alles aufbieten werden, um neuen Aufregungen vorzukommen,
            und zu bewirken, dass älterer Anlass zu Aufregungen, wo es nur immer der Sprache
            unbeschadet geschehen kann, der Vergessenheit übergeben, oder freundschaftlich
            beigelegt, mit einem Worte, jede Gelegenheit ergriffen werde, die Gemüther zu beruhigen,
            um die für das allgemeine Wohl so unentbehrliche Einigkeit unter den Landesbewohnern
            wieder herzustellen.
Bei der allgemein anerkannten Herzensgüte und Gerechtigkeitsliebe unseres
            Landesfürsten, und dem Bestreben des Staats-Verwaltung, dessen väterlichen Absichten
            gemäss zu handeln, können Sie dagegen versichert sein, dass jene Beschwerden einzelner
            Personen, ganzer Gemeinden oder Körperschaften, welche sich durch gemeinschaftliches
            Zusammenwirken nich heben lassen, gehörig gewürdiget, und aus dem gesetzlichen Wege ihre
            Abhülfe finden werden.
Mit wahrem Bedauern habe ich aus ihrem späteren Schreiben vom 24. März I. J.
            entnommen, dass aus unzeitigen Eifer und Mangel an Ueberlegunk einige junge Männer sich
            verleiten liessen, gegen Kirchenvorsteher, welche sich um Kirche und Schulen so
            wesentliche Verdienste erworben, auf eine so unwürdige Art, wie Sie es in dem 1. u. 2.
            Punkt dieses Schreiben erwähnten, zu benehmen; die Ueberzeugung, dass ein solches
            Benehmen von dem grösseren und vernünftigen Theile der Nation nicht gebilligt, vielmehr
            getadelt wird; dass Sie insonders keine Veranlassung dazu gegeben, muss Sie vollends
            darüber beruhigen.
Indem ich Sie bitte, überzeugt zu sein, dass ich auch ferner in meinem Wirkungskreis,
            nach meiner hier ausgesprochenen Ueberzeugung bemüht sein werde, zu der
            Wiederherstellung der früheren Einigkeit, und insonders zu Aufrechthaltung Ihres
            Ansehens und Abwendung fernerer Unannehmlichkeiten von Ihrer Person, beizutragen,
            geharre ich mit aller Achtung
Ihr Wohlgewogener Josephus.“
Wien, am 25. April 1843.
[
973
]
Tak p. palatín, poriadok a spravodlivosť prisluhovať mavší v kráľovskom dome krajiny
            uhorskej, stal sa preceptorom
[
974
]
brániacim svojvoľných chlapcov a poriadnych a pourážaných napomínajúcim, aby
            trpezliví boli a jednotu nerušili, t. j. po sebe mladým pánom plahočiť sa dali.
Listy uvedené doličujú obraz dejstiev,
[
975
]
v ktorého ruchu a pohybu duch Štúrov jednu len myšlienku prenasledoval,
            myšlienku časovú, aby slovenský národ ako osoba, ako individualita národná na
            najvernejšom, na najvyššom mieste ohlásil sa, že chce žiť, že chápe sa prostriedkov
            zákonných k obráneniu svojej reči a národnosti proti svojvôli a vládobažnosti maďarskej.
            Mám ešte veľa iných listov z tej doby, ale buď dosť na týchto, aby kapitola už i tak
            vyrastlá ešte viacej neroztiahla sa.
V.
Pod hroznými vtiskami prichodí mi písať tento odsek doby Štúrovej, pod dojmami, ktoré
            divoké samum-vetrisko plodí v hrudi cestovateľov afrických; ako tam ustrnuté sú mysle,
            dych pristavuje sa, hrôzy hynutia vystupujú proti bezbrannej, pomoci zbavenej karavane:
            tak tu na náš úbohý národ prišiel tento samum zvnútra zeme a oblačných výšin
            konštitucionálnej našej vlády táto najnovšia perzekúcia
[
976
]
nevinnej slovenskej mládeže, na školách evanjelických — horkáže
            evanjelických, chcem riecť proteštantárskych — študujúcej. Prešov a Bratislava, ako
            čierno zapísané budete v knihe utrpení našich! Mládež evanjelická, pripravujúca sa k
            službe stred národa slovenského, od profesorov a správcov školských záležitostí len
            preto vyháňa sa zo škôl, že chcela sa súkromne vzdelávať v reči svojej materinskej, v
            ktorej bude mať obcovať s národom, v ktorej bude ho učiť, vzdelávať, osvecovať,
            vychovávať, liečiť, brániť ho v právach, súdiť lebo spravovať ho atď. Úbohí mladíci naši
            ako baránkovia vedení na jatku temer ani úst neotvorili k obrane svojej, však sme ničoho
            nečuli o odvolaní sa pri ukrutnom treste vyhadzovania ich z patričných škôl! Tu zvíri sa
            to z vysokých oblakov trefortovskej kultúry a spravodlivosti a nové vibrácie samumské
            ohlušia úbožiakov, pomýšľajúcich na sťahovanie sa do pohostinských škôl, dakam do
            Veľkého Kérešu, lebo Šoprona,
[
977
]
lebo do Nového Sadu,
[
978
]
vôbec dakam inam, kde brutalita czékusovská nesiaha, ohluší ich
            spravodlivosť trefortovská, ktorá uderí na tie neapelované aktá a protokoly, zostrujúc
            trest vypovedania ich z vlasti celej! Ba či ten prešporský profesorát myslel na to, aké
            následky v haraburdáckom veku tomto môže mať to ich podlé ňuchanie panslavizmu tam, kde
            sami sú príčinou toho, že žiakom svojim neprajú, aby sa verejne cvičiť mohli v materčine
            svojej? Snáď nemysleli na to, toľko chcem o tom tichom p. Michaelisovi
[
979
]
myslieť a veriť. Že Czékus dúchal z celých pľúc tento samum,
[
980
]
to dá sa uveriť, veď Saulovi tomuto
[
981
]
vztekajúcemu sa do čriev vlastných, je to už v krvi, a čím viacej ničí, tým
            hladnější je obetí nevinných. „Magyar királyi“
[
982
]
minister dodal chladnou, bezcitnou rukou k prešporsko-prešovských profesorov
            výroky svoje: „azon hozzáadással, hogy ha esetleg ezen kizárt növendékek egyikének vagy
            másikának sikerülne is mármily úton és módon, valamely nem hazai tanintézettöl tanitói
            oklevelet vagy más bizonyítványt szerezni, azok hazánk határain belül érvényteleneknek
            fognak tekintetni“.
[
983
]
Krátka, gilotinárska to procedúra, na mizerné zlátaniny, lacné zásluhy si
            zbierajúcich profesorov, napísať „azon hozzáadással“. Arabi bej
[
984
]
by to tiež doviedol. Na dlani máme dôvod, že vyhladenie z povrchu zeme
            národa nášho je konečným cieľom Maďarov a berieme to jednoducho v známosť; veď ten,
            ktorý nás tu bez nás postaviť vedel, bude vedieť i s nami niečo ešte vykonať k
            napraveniu pomýlenej cesty hriešnych! Tento záverok som si učinil napokon a išiel ďalej
            stopovať perzekútorov týchto diela v dobe Štúrovej. Oni vzrástli velice, lebo vtedajší
            haraburdáci, a títo novší Kozárkovia,
[
985
]
jednej matere deti, ale sú rozdielni.
Po oddaní rekurzu slovenského k majestátu — je tomu po tieto prvé dni júnové už
            štyridsať rokov — bol Hodža už v auguste r. 1843 solicitovať záležitosť slovenskú vo
            Viedni, kde prijatý súc od gr. Kolovrata, rozložil štátnikovi tomuto, ako nakladá sa tu
            s nami;
[
986
]
Štúr, hoci proti nemu „acheronta movebant“
[
987
]
v Bratislave Zay a jeho klika s Bajcsym v čele, pracoval neúmorne vedecky,
            literárne, spoločensky, tu na mládeži slovanskej ako lyceálnej, tak akademickej, tak i
            konečne dietálnej, tu na vymáhaní si privilégia k vydávaniu novín slovenských. Nie že
            národ potreboval orgánu tohoto tu k obrane svojich nárokov, tu k oboznamovaniu sa so
            stavom politickým krajiny, tu k osvecovaniu sa s inými známosťami, ale hlavne sám Štúr
            potreboval pre plamennú lávu v hrudi svojej variacich sa ideálov, úmyslov a rád pre
            národ tohoto kanálu. A to hrozne ťažko išlo. No bude o tom podaná zvláštna zpráva
            neskôr, tu len ešte dohru musím podať toho prvého rekurzu k majestátu.
Ako už z Hodžovho listu vysvitá, pomýšľalo sa na druhý rekurz
[
988
]
a druhú deputáciu do Viedne vypraviť sa majúcu. Štúr prvý bol zase, ktorý
            nezronený prvým, ako sa dalo z palatínovho listu zavierať, nezdarom vyslanstva národného
            postavil sa na čelo pripravovateľov druhej tejto manifestácie. Superintendent Jozeffy
            dokázal sa byť diamantom, ktorého tvrdosť, jasot i ostrotu hrán nijako nemohli zlomiť,
            zachmúriť, zhoblovať tie surovosti beťárske,
[
989
]
aké mu haraburdáci košuto-zayovskí pripravovali, on ako tridsaťročný mladý
            dáky muž horlil, napomínal k vytrvalosti, obeti neľutoval, písal a pozdvihoval mysle
            klesajúce a napriahol rameno k novému úderu namierenému na hlavy mordárov národa.
            Chalupka vtipom a bohatým perom vystavoval na posmech svetu tú čeliadku, práva iného
            šetriť neznajúcu. Kollár, Hodža, Kuzmány, Košút Ďurko, Čaplovič atď., svojím spôsobom
            dorážali na mužov vlády i na národ a jeho priateľov, aby nenechali hynúť duchovne i
            telesne tak spôsobný a tak štátu prospešný národ, ako sú Slováci. Lebo nesmiernu bolesť
            pôsobilo to srdciam najváženejších mužov, vidiacich ako sa vrtochom maďarským obetuje
            trojmilionový národ, a to vrtochom tých, ktorí už vtedy mysleli na štátny prevrat. „Až
            sa človeku života odnechcieva,“ bol výraz nielen Hodžov, ale aj veľa iných statočných
            poddaných občanov Jeho Veličenstva kráľa uhorského; no bolo aj srdnatejších, a nebárs
            tak veľmi melancholii a citlivosti oddaných mužov, ktorí pripisujúc doterajší nezdar iba
            pletichám jednotlivých maďarských šovinistov, v povedomí spravodlivosti svojej veci
            riekli si: „Nuž ale či len Maďari sú poddaní Jeho Veličenstva? Len Maďari dávajú vojsko
            i daň? Len Maďari sú dietky vlastné a my ostatní iba pastorci kráľovi? Hor sa, znelo od
            brata k bratu, od Tatry k Dunaju. Ešte raz zaklepajme na brány, na ktorých stojí
            napísané: „Spravodlivosť zvyšuje národy! Justitia regnorum fundamentum!“ Z Turca
            menovite Záthurecký, Lehocký,
[
990
]
Kossuth, nástojili na tom, aby sa druhá deputácia, miešaná, zo dvoch
            duchovných a dvoch svetských pánov záležajúca, vybrala do Viedne a u posvätného trónu
            žalovala na prechmaty maďarského plemena. Šľachta slovenská, kňažstvo, učiteľstvo, národ
            celý hľadeli s nekonečnou dôverou ku Viedni.
Štúr prenasledovaný ešte pre ten prvý rekurz od Zayho, postavený, všelijakými
            vyšetrovaniami zmietaný, mrzutosťami Palkovičom mu z príčin literárnych a otázok reči
            spisovnej pripravovaných škádlený, výjavmi srdcelomnými — po odstránení ho z katedry a
            následkom toho opustenie škôl bratislavských mládežou
[
991
]
uvedomelejšou — až k smrti skormútený, čerstvou predsa silou a živou nádejou
            pracoval i na druhej deputácii do Viedne vyslať sa majúcej a konečne i uskutočnenej.
Táto dohra onej prvej výpravy slovenského vyslanstva presahuje už obdobie časové
            rozpravy mojej o osudoch a bojoch Štúrových; preto len bežne podám krátku zprávu o nej
            ako člen druhej deputácie do Viedne vyslanej v príčine podania vláde žiadosti,
            naliehavšej na riešenie prvého rekurzu, podaného majestátu, a žalujúcej sa na maďarské
            prechmaty oproti národu slovenskému a na nové urážky osôb i práv národných.
Kňažstvo bolo sterorizované výstupmi surovými, ktoré páchali sa verejne po konventoch
            i súkromne proti superintendentom a ostatným členom prvej deputácie, a ťažko bolo nájsť
            odhodlaných mužov, hotových tlmočiť pred vládou city a útrapy národa slovenského. Mne
            naloženo bolo hľadať tu v Nitre dvoch zo starších farárov, ktorí by hotoví boli prejať
            na seba úlohu túto a pripojiť sa ku tým dvom z Turca prísť majúcim pánom svetského
            stavu. Jozeffy myslel, že bych mohol osloviť Samuela Tesáka,
[
992
]
senického farára, ktorý vtedy ešte veľmi sa vystatúval svojou národnosťou a
            schvaľoval prvú deputáciu, osvedčujúc sa Jozeffymu, že by aj on bol išiel s deputáciou,
            keby bol oslovený býval. Ja teda vyjavil mu žiadosť superintendentovu a potrebu nového
            vyslanstva, ale milý Tesák vykrúcal sa, že on si to len tak myslel, že keby prednejší
            mužovia ako páni superintendenti atď. na čele stáli, že by on ako k ich konduktu
            náležitý pripojil sa, lebo že na tých vysokých miestach na takých nepatrných ľudí, ako
            sme my farári, veľa nedajú. Darmo ja namietal, že tu nejde o parádu a kondukty, a tým
            vysokým miestam že ani najskvelejší kondukt neimponuje tak ako prostá deputácia z ľudu,
            ktorá nesie ideu a hovorí v mene utisknutého národa; darmo som aj trochu slávy mu
            sľuboval, že však pôjde kráľovský radca a podžupan Lehocký, Ďorď Košut alebo Záthurecký,
            páni svetského stavu, na čo Tesák veľkú vždy váhu kladával. Všetko darmo, veliké jeho
            telo strachom sa triaslo, keď pomyslel, že by on najvyšším bol v tej deputácii, a snadno
            by ho Maďari zbadali! Slovom, nemohol sa nik zo starších nájsť, ktorý bol by sa vydať
            chcel novému prenasledovaniu.
Uzniesli sa teda vodcovia tejto záležitosti, že vyšlú nás najmladších, pevnej ale
            vôle kňazov, na Ladislavovi Paulinymu a mne. To sa tak ťahalo do mája 1844. Od Turčanov
            určený bol termín k zídeniu sa všetkých na deň 17. mája do Bratislavy. Môj kolega
            Pauliny, ako píše v jednom liste rozpomienok svojich, „išiel pesimisticky naladený do
            Viedne“. Konfundovalo ma to, že superintendent Jozeffy vzdal sa vyslanstva, ba i Košut v
            poslednej chvíli vypovedal. Z predošlej deputácie nešiel nikto, i Tesák vypovedal. Ja
            som z toho všetkého medzi riadkami čítal, že nátlak maďarstva na všetkých účinkuje a
            preto posielajú nás mladých. Ale aby sa nepovedalo, že sa už všetci uťahujú, šiel som i
            ja na došlé vyzvanie. Pomyslel som si, či bude mať cesta naša taký výsledok, či nie, ale
            rekurs nový sa zadať musí, bárs aj skrze „gregarincov“.
[
993
]
Ja som bol veselšej mysli a cesta naša z Jablonice spoločná minula sa
            rýchlo; pospiechali sme k Štúrovi a tešili sa na výjavy bratislavské, na známosti nové s
            bohatýrmi slovenskými z Turca, so snemovnou chorvátskou mládežou
[
994
]
a vyslancami dietálnymi z Chorvátska. —
Dňa 17. mája boli sme v Bratislave — u nášho Ľudovíta. Ale kto nebol u neho, to boli
            bohatieri zemepanskí z Turca, ktorí deň tento ustanovili ku spoločnej schôdzke nových
            deputátov národa slovenského. Estaffetaliter
[
995
]
doletel list od Kossutha, že nemôže prísť. Záturecký, ktorý do ostatného
            okamženia sľuboval, v poslednej minúte oznámil, že mu otec prechorel, a i on chorľavie.
            Jediná nádeja na svetského patrona veci národnej, obrátaná bola na podžupana Lehockého,
            ktorý mal nás vo Viedni čakať a na dobrej pomoci byť deputácii.
My dňa 18. mája odoberúc od Štúra všetky písma, nový rekurs a všelijaké prílohy k
            nemu, odobrali sme sa po parolodi do Viedne. Naša neskúsenosť a neoboznámelosť s
            panskými kľučkami, hľadela sa posilniť nádejou skladanou v Čaploviča viedeňského a ta
            prísť majúceho alebo už tam nás čakajúceho podžupana Lehockého, mužov to dobre
            oboznámených s behom vecí svetských a s tými vyššími miestami, s ktorými nám jednať
            prichodilo. Už v Bratislave, navštíviac super. Stromského, badali sme na tvári jeho, že
            mu je to nie po chuti, keď my, jeho podriadení mladí kňažkovia ideme v záujmoch jeho
            ľudu pred vládu; ale bol rád, že neprišli sme napokon i my jeho žiadosť o cti a úlohy na
            seba vzatie, a pomáhal nám zaopatriť si pasy u magistrátu, keď my na spech sa
            vypravujúc, na túto záležitosť doma sme ani nepomysleli. Prijdúc do Viedne a zasadnúc v
            hostinci „u čierneho medveďa na Viedni“, odobrali sme sa hneď k Čaplovičovi. — Tu nás
            obišiel mráz, keď sme sa dozvedeli, že tu nikoho niet zo Slovákov; a znova zimnica nás
            pochytila, keď zlej vôle súc Čaplovič — trpel chudák veľa hemoroidmi a vtedy býval proti
            každému kuriózny — dal sa zlorečiť pesimisticky na všetko, na celý svet. Na Maďarov
            hrešil a vyčitoval nám, aké všetko nespravodlivosti páchajú a ako bezohľadne svoju moc
            využitkúvajú nielen tam doma, ale i tu vo Viedni. Dokazoval, ako všetko naše namáhanie
            je darobné, ako je Metternich celý Maďarmi obsadený, ženou maďarskou vedený, ako je
            Kolovrat ultima bestia
[
996
]
v rade, nuž, čo chcete, a koľko vás je? Keď videl, že sme len my dvaja
            zostali verní, dal sa zlorečiť na chabosť zemianstva slovenského, na Kossutha,
            Záthureckého! Slovom, nikto neobišiel suchý. Nuž a ukážte mi, čo chcete podať vláde? My
            sme mu zdelili všetky naše písma. Tu zas videl planý, slabý papier, tam zas nedostatočný
            podpis na prílohe; pravda, vo veľa veciach mal pravdu, len neopatrne jednal, lebo stihol
            medzi nami aspoň jeden byť strašimiška, boli by sme sa bez poriadania najmenšieho
            vrátili domov. Ale my, hoci nás tak sterorizoval, stáli sme na svojom, že rekurz náš
            oddáme najvyššej vláde, a žiadame ho len o radu, ako najskôr by sme k cieľu prišli, keď
            i tak termín nie od nás volený, pre nás ako farárov je ten najnešťastnejší, majúcich za
            týždeň slávnosti sviatkov svätodušných a musíme doma byť. Čaplovičovi sa ľúbila táto
            naša stálosť a svedomitosť a obrátil hneď inak reč. No, povedá, už len teda robte,
            najdôležitejšie bude vykonať si audienciu u arcivojvodu Ludvika, Kolovrata i tak teraz
            nieto vo Viedni a k Metternichovi ani nechoďte; dobré prijatie u Ludvika viacej stojí
            ako u všetkých ministrov dohromady! A dal nám adresu na sekretára arcivojvodovho. V
            nedeľu dňa 19. mája šťastne dostali sme sa k arcivojvodovi Ludvikovi, ktorý dlho nás u
            seba držal, takže sme celý obsah nového rekurzu v stručnosti mu predniesť a onen prvý
            zopätovať mohli, žiadajúc Jeho Výsosť o mocnú prímluvu za ubiedený a utisknutý národ
            pred Jeho Veličenstvom. Popytoval sa nás sústrastne na všetky pomery, cirkevné,
            politické, spoločenské, školské; my otvorene uviedli dáta a fakty všetky, ktorými v
            poslednom čase vyznačili sa Maďari v utiskovaní národa slovenského, najvyššej dynastii
            vždy verného. Jeho sústrastné otázky nám dávané a trpezlivé ich vyočúvanie dodávali nám
            vždy lepšej smelosti a výhovorčivosti, takže zmizla naposledy všetka naša plachosť a
            ostýchavosť. Arcivojvoda v konverzácii tejto pripomenul, že však už boli i
            superintendenti v tejto záležitosti tu a že musí sa koniec týmto nesprávnostiam učiniť,
            a že aby sme mali len dôveru, Jeho Veličenstvo že naiste spravodlivosť prislúži i národu
            slovenskému. Naposledy poprosili sme o signatúru rekurzu nášho,
[
997
]
on prisľúbil a prepustil nás blahosklonne.
Čaplovič mal radosť, keď sme mu všetko podrobne vyrozprávali a zavolal nás napokon do
            záhrady akejsi ku svačine, kde sme všetky možné a pravdepodobné i nemožné kombinácie si
            robili a večierkom rozlúčili sa s týmto naším národným hemoroidáriusom. Pauliny
            rozpomína sa na vtisky svoje týmito slovami:
„Iba Tvoje kombinácie, najmä keď navracali sme sa, mňa trochu potešovali. V duchu som
            predpokladal, že vláda už ďaleko popustila Maďarom, než aby ich zháknuť mohla, a tak o
            výsledku našej misie nemal som nijaké nádeje. Nad obojími faktormi, Nemcami i Maďarmi,
            jeden tretí je vladár a to je Pán Boh. Len ten môže oboch k rozumu a spravedlnosti
            dohnať.“
Až v Bratislave sme dokonale okriali v kruhu našej mládeže, kde sme sa i s veľa Srbmi
            a Chorvátmi poznali. O nás písal Štúr zo dňa 23. mája 1844 Jozeffymu:
„První, co Vám zvěstuji, jest, že se druhé vyslanství do Vídně již vykonalo.
            Vyslancové se právě dnes na zpáteční cestě odsud odešli. Pan podžupan turčanský a
            královský rada Lehocký, kterýž vyslanstvo všemožně podporovati slíbil, přijel do Vídně,
            poněvádž ale naši měli svátky přede dveřmi a on jen neskůr z domu se pohnul, šli i bez
            jeho pomoci k audiencii, kterouž i dne 19. máje u arcivojvody Ludvika a jemu rekurs
            spolu i s přílohami podali.“ atď.
A zo dňa 22. júna 1844 z Bratislavy píše o tom predmete zas toto:
„Strany vyslanství ještě Vám to k předešlé zprávě přidati musím, že kníže Metternich
            vyslanců našich, chtěje s nimi mluviti, po celé Vídni hledati dal, ti ale již byli
            odešli. To škoda. Než sloužiti by nám mělo toto k ponuknutí, abychom jen pořád dále
            tloukli a tloukli dotud, pokud nám nebude otevříno. Dobře, výborně by to bylo, kdybychom
            rekurs s několika tisíci podpisy podati mohli a my věru o tom rozmýšlíme, ale ovšem Vy
            podpisů sbírání na se přijmouti nemůžete, postavíme na čelo zemanů.“
Tak nádeje a úmysly sa striedali v hlavách a umoch najlepších Slovákov, najlepších
            ľudí, ale pomoc ležala len v hĺbke národa, v hĺbke duchov tých, čo v Boha a silu im danú
            dúfali.
VI.
Ak kde v histórii negavalierskymi boli Maďari, zvrchovane toho dokázali pri tej
            záležitosti, týkajúcej sa najpodstatnejších otázok bytu národa slovenského, odjakživa tu
            súdenú, rovnoprávnu časť na osudoch, právach a vôbec rozvoji štátnom majúceho, otázok to
            kultúrnych, náboženských, školských, národných a politických, aké predložené boli v
            prvom rekurze najvyššiemu zemepánovi, korunovanému kráľovi, Jeho Veličenstvu
            Ferdinandovi V. Negavaliersky výčin, sprostota púha, bolo to prenasledovanie a stíhanie
            tých Slovákov, ktorí osmelili sa otvorene, zjavne, hoci skromne i beznáročne predstúpiť
            pred obličaj otca krajiny a žalovať sa na krivdy sebe činené. Kossuth Lajos, Zay,
            Pulszky, Benyovszky, Perlaky a Falka, celá šajka štekáčov žurnalistiky maďarskej
            biľagovali toto lojálne vystúpenie Slovákov za zradu vlasti, za ktorú ich synovia a
            bratia krv vylievali, oni všetci s národom svojím ťarchy všetky vlasti prospešné niesli,
            vlasti, ktorá ich vlasťou bola driev, než prijali pohostinu prišlých Maďarov do nej!
            Gavalieri títo špinaví, všetku špinu vykydli na hlavy pastierov nevoľného slovenského
            ľudu len preto, že odvážili sa tlmočiť bôľ a žiaľ utisknutého národa! Jeden jediný živel
            opravdove slobodomyseľný, demokratický, ktorý mal toľko statočnosti občianskej, toľko
            odvahy sociálnej, toľko smelosti a zrelosti politickej, toľko udatnosti vyznať pravdu
            proti panujúcemu a bezohľadne slobodu dláviacemu živlu, namáhali sa títo gavalieri
            frázovití potlačiť, vo vzniku zadusiť a do koreňa vyžať a vyničiť. Živel takýto býva u
            iných slobodomyseľných národov práve tvorený, vychovávaný ako najbezpečnejšia obrana
            vlasti a slobody; títo maďarskí gavalieri — lebo tak sa sami najradšej menujú — ako
            rodení zákonodarci a štátnici práve tento živel, ktorý zachoval sa stred búrok a záplav
            všelijakých jedine u národa nášho, všetkou sebe k službe stojacou mocou vyhubiť a
            vykynožiť usilujú sa.
V štyridsiatych rokoch mali už maďarskí gavalieri všetko obsadené, všetky pozície
            štátne strážili ich cerberovia.
[
998
]
Každá štátna pozícia stála v driapoch cerbera maďarskej negácie, preto
            Slovákom nebolo k spomoženiu ani pri najlepšej, tým ale menej pri tej „mľandravej“, ako
            sa Čaplovič pred nami dňa 18. mája 1844 vyslovil, vôli a politike Kolovratov atď.
            viedenských, Maďari mali de facto celú moc v rukách a ak na mizinu vyšli za pár rokov
            tak, že žobroniť museli a, sľubovať polepšenie pred nami i zahraničím, toho príčinou len
            sami boli. A preto i pán exgubernátor krajiny
[
999
]
Kossuth Lajos i ostatní, ako historici tak žurnalisti maďarskí, po nepravde,
            nespravodlive nám vyčítali, že dali sme sa viedenskými štátnikmi huckať proti nim, keď
            nadišiel čas slobody. Národy nedajú sa huckať proti dobrodincom svojim a proti tyranom a
            utlačovateľom netreba ich huckať.
Sami Maďari boli pôvodcovia nespokojnosti slovenskej a príčinou jedinou ťažôb a žalôb
            zložených pred trónom. Smiešni skutočne ľudia tí škrabáci maďarskí, ktorí tak vedia
            vychvaľovať Arpáda,
[
1000
]
že zaujal cudziu zem, tak zachádzajú sa od plesania a radosti, že píšu o
            pozdvihnutí sa Maďarov proti dynastii, až zbantošia i prešporských študentov maďarských,
            takže títo oslavujú čo rok to rok maďarskú revolúciu; smiešni sú, keď z toho zrazu akoby
            im pekelného uhlia rarach nasypal do duší, zlorečia a špincú na Slovákov, že sa
            opovážili so zbrojou v ruke brať si, čo ich bolo, brať si po zlosti, keď im podobrotky
            nechcela sa prinavrátiť ich vlastnosť pravá. Štúr hovorieval, že právo nemôže zostarať
            sa, ubiť, utlačiť, ohlušiť môže sa, ale vyšľahne driev lebo pozdejšie o toľko len
            čerstvejšou silou, keď doba príde. Hľadal ho i Štúr i celá národná strana u vlády
            viedenskej, no tá bola vtedy obľahnutá cerbermi maďarskými, ako to výsledok dvoch
            rekurzov dokázal.
Vidzme uz teraz samé to gavalierstvo maďarské, ako sa voči Štúrovi dokázalo. Proti
            superintendentom a kňazstvu vyšlo to gavalierstvo ako mačacina, ako škreky a trochu
            fajnejšia mačacina kdejakých konventov, tam skryli sa gavalieri za podlosť uličnícku. No
            proti Štúrovi, mužovi skromnému, ešte len suplentovi profesorátu a proti žiactvu sadli
            na koňa Torquemadov
[
1001
]
strašlivých. Metóda maďarská, doteraz prevádzaná, bola tá, že najprv
            napádali gavalieri svojimi žurnálmi Štúra osobne; tieto osobné nápady vedel Ľudovít
            náležite odbaviť, ale ťažšia vec bola potom, keď tí pekní gavalieri, vidiac nezbytia,
            donútení boli k cieľu iných prostriedkov lapať sa. Oni napadli pozíciu Štúrovu ako
            námestníka profesotrátu slovenského. Katedra táto mala svoje pozitívne oprávnenie a Štúr
            ako riadnou cestou, profesorom totiž reči a literatúry slovanskej, Palkovičom povolaný,
            rektorom lýcea a konventom miestnym i dištriktuálnym potvrdený námestník nemohol byť len
            tak brevi manu,
[
1002
]
ako to arciharaburdák Zay žiadal, odstránený. Museli byť teda iného spôsobu
            páky nasadené. O tie postaral sa Zay a spoločníci. Prvá barikáda pred pozíciou Štúrovou
            stála húževnatá sila meštianskeho živlu prešporských občanov, ktorí zanovite bránili si
            svoje práva na školy svoje a ich obsádzanie silami učiteľskými vyberanými. Naučila sa to
            od predkov svojich, ktorí nezverúvali ešte svoj rozum, svoju vôľu, svoju vieru kdejakým rentierom,
[
1003
]
čo iba z dlhej chvíle strkajú prsty aj do cirkevných vecí, bárs najslabšia
            ich vec je Bohu slúžiť v cirkvi, ako to už pred sto desiatimi rokmi dokázali, keď im
            námestná rada vyššie triedy lýcea kasírovala a školy ich na gramatikálne znížila, čo
            týmto novším už advokátmi a rentiermi tuho zmýleným tak trefne superintendent Seberíny
            na pamäť uviedol. I pri tejto otázke, týkajúcej sa katedry slovenskej a námestníctva
            Štúrovho, statní mešťania bratislavskí povstali mužne proti diktátom
            zay-kossuth-pulszkovským, ktorí menom autority akejsi, generálneho konventu, poručili
            konventu cirkvi prešporskej zosadiť námestníka Palkovičovho z úradu. Prešporčania
            hľadeli jeden na druhého, keď im advokáti a rentieri začali tieto pulszkovské ruky na
            ich pulz životný prikladať; čože, vraj, generálny konvent nám chce porúčať, nám, ktorí
            sme s dištriktom naším samostatná, autonómna štvrtina týchže tam zídených konferencií
            generálnych? Ešte sme sa o tom neradili my na generálnom konvente a už nám chcete vôľu
            svoju natískať. Z toho nebude nič; a slávne, zmužile odmietli od seba túto velice
            predpojatú a naivnú domnelosť tých premúdrych haraburdákov. Pravdaže, Zayho advokáti,
            Bajcsy inšpektor, profesorské kaliky Šimko, Michnay, Boleman, škňúrili sa nemilostive a
            okrašľovali pánov patrónov svojich z generálneho konventu úmysly dobré; ale nič nebolo
            naplat, reprezentanti opravdoví interesu škôl bratislavských, ako boli dr. Würzler,
            Škultéty, Zechmeister, Wiegand, Roth, Lang, profesori Martiny, Schröer atď., obdržali
            vrch. Štúr zostal pri útokoch týchto nepohnutý. Mešťania mysleli, že je vec dokonaná.
Zay otvoril cirkle,
[
1004
]
večierky, bály a zábavy všelijaké, neľutujúc peňazí ani veľkopanskej
            priazne, ponúkanej meštianskym patricijom Brecisburgu starého, len aby populárnym stal
            sa a rozboril tú starú stenu prešporskej statočnosti a demoralizoval autonomistický
            konvent v príčine nám už známej. Advokáti s Bajcsym v čele zahrávali si pritom na
            maličkých teroristov parížskeho konventu robespierrovskej neblahej pamäti.
[
1005
]
Horliví ich pomocníci boli mnohí vyslancovia stoliční na diéte, ktorí pri
            známej nezriadenosti cirkevných pomerov ľahko našli okná, čo sa nimi vlamovali do cirkvi
            a miešali sa do cudzích im záležitostí. Zay a Kossuth Lajos v páde potreby pomohli i
            takým, ktorí boli z cudzieho dištriktu k hlasu pri rokovaní o katedre slovenskej,
            výmenujúc ich za vyšetrovateľov generálneho konventu, alebo inú úlohu im prideliac, a to
            tak con amore
[
1006
]
potom išlo sa už k stavaniu veže babylonskej. Každý Zayho sekretár, úradník,
            direktor, pisár alebo predčítač novín dvoril si ako plnomocník generálneho inšpektorátu.
            Konventy tohočasové prešporské bývali opravdivé kluby jakobínov a sansculotov
            parížskych.
Tak prekvapilo lýceum bratislavské dňa 26. a 27. júna 1843 sedemnásť takýchto jakobínov
[
1007
]
generálneho konventu, z ktorých najzúrivejší boli Pulszky, Benyovszky a
            Perlaky, trojlístok moderných teroristov, neprekvapilo pravdaže kliku zayovskú, náležite
            už k výčinu tomuto všelijako pripravenú. Pod predsedníctvom baróna Gabriela Prónayho
            zasadla torquemadovská inkvizícia, majúc okrem už menovaných troch teroristov ešte
            Bajcsyho, Majora, Wimmera, Šimku, Németha atď. Opatrní títo farizeji dožiadali si i
            superintendenta Stromszkého, aby im bol štafážou terorizmu, im lesku dodávajúcom. Oni
            vždy superintendentov vedia užívať za nástroje, ktorými čičrú sa v ohni. Keď ale oheň
            vybúši, opatrne schovajú sa za nich. „Hľa, veď aj superintendent tam bol, t. j. to stalo
            sa s povedomím superintendenta, teda cirkevnou, legálnou cestou.“ Keď ale superintendent
            sa nájde, ktorý má svoju hlavu i vôľu a vedomie biskupské, tu hybaj, k bande cigánskej
            sa ide s mešcom a najíma sa k čineniu mačaciny. Tak Stromszky sedel tu chudák a ledva že
            kedy-tedy ústa otvoril, aby áno lebo nie povedal. Úlohu takú hral tam ako pedel, keď o
            čapiciach svedčil. Ako sa inkvizícia už 25. júna prihlásila u predstavenstva cirkvi,
            hneď vznikla, a to u samého starkého Palkoviča, mienka ta smerujúca: nebrať ju v
            známosť, a síce na základe už vyneseného uzavretia konventuálneho v príčine tejto. Ale
            strašimiško Stromszky chcel lojálne pokračovať a myslel zažehnať môcť teroristov, keď sa
            im povoľnými ukážu, domnievajúc sa, že má s ľuďmi do činenia, ktorí nič proti právu
            konať nebudú. Meno generálneho konventu mu imponovalo, v ktorom prichádzali. Nechal teda
            stranou ustanovenia miestneho a dištriktuálneho konventu, hájacich autonómiu svoju proti
            generálnemu konventu útokom čineným na ňu a naliehal na pokorenie a dostavenie sa pred
            teroristov. Rozumie sa, že Bajcsy, advokáti a čiastka profesorov terorizovali ostatných
            tým, že generálnemu konventu sa vzpierať bez zlých následkov pre sebe nemôžu atď. A veď,
            hovorili pokrytecky, veríme, že z inkvizície nič vyjsť nemôže, prečo teda podaromnici
            vzpierať sa, keď už raz generálny konvent je angažovaný?
Superintendent Stromszky uvedomil profesora Palkoviča už dňa 25. júna, že má sa k
            obrane katedry slovenskej prešporskej vydať im a profesorátom potvrdené svedectvo, že už
            r. 1803 sa na lýceu tunajšom s potvrdením miestneho a dištriktuálneho konventu založil
            slovanský ústav, na ktorom by sa slovanskí žiaci v materčine svojej vzdelávali; ale
            spoločnosti, ktorá by vo spojení s cudzozemskom stála, že podľa ich vedomia nieto.
[
1008
]
[
1009
]
Svedectvo toto sa aj podpísalo a teroristom podalo. I Štúra požiadal
            superintendent, aby mu obšírnu, dôkladnú zprávu podal o vzniku, cieli atď. ústavu
            slovenského, čo Štúr v porozumení s Palkovičom aj vykonal, a síce v reči maďarskej.
Tak sa pripravovala inkvizícia slovanského ústavu prešporského v poradách teroristov
            od 25. — 26. júna konaných, ktorým superintendent podával žiadané dokumenty, ktoré veru
            mohli ich pohnúť nechať celý ústav na pokoji; nuž ale veď im aj konečne nešlo o ústav,
            ale šlo im všetko len o Štúra. Nariadili teda ku dňu 27. júna vyšetrovanie ústavu a
            oboslali si okrem profesora Palkoviča a jeho námestníka Štúra i mladíkov čelnejších, na
            ústave študujúcich, menovite Kalinčiaka a Francisciho.
Palkovič úprimne riekol tejto slávnej deputácii svoju mienku, hore vyššie naznačenú,
            hovoriac:
„Nemôžem zatajiť, ako ťažko nesiem a bolí ma to, že už po druhé nás inkvirujete,
            akoby sme neznám aké a koľké neslušnosti boli popáchali. Prvé vyšetrovanie
[
1010
]
nič nenašlo, čo by nám za vinu kladené byť mohlo; bezpodstatné, vymyslené
            boli všetky tie očerňovania nás. Vyznám a slobodne osvedčujem sa pri všetkej svojej úcte
            k slávnej tejto deputácii, že len na pozvanie riadnych svojich predstavených,
            najdôstojnejšieho1 pána superintendenta a veľkomožného pána miestneho inšpektora
            dostavil som sa pred slávnu deputáciu; inak nebol bych to učinil, ani na jej otázky
            odpovedal. Vyluhané je a prekrútené všetko, z čoho ústav viníte, vedení podšeptávačmi a
            očerňovateľmi, tak napríklad hovoríte o akýchsi tajných schôdzkach, za aké robíte
            zodpovedným vysokoučeného suplenta, môjho Ľudovíta Štúra, ktorý privátne Homéra vykladá,
            prednáša o poézii a iné náuky predkladá. O politických dákych veciach na ústave sa nám
            ani nesnívalo, a že so zahraničím dopisujeme, to stáva sa len veľmi zriedka, i to len a
            výlučne v literatúrnom ohľade, čo už len hádam ústavu literatúrnemu zabráneno nebude. Ja
            učím reči slovenskej, povolaný a ustanovený k tomu od vyšších autorít.“
Teroristi boli prekvapení ráznym starca slovom „non comparuissem, non respondissem“;
[
1011
]
a nemohli nájsť napochytre dôvodu k obrane svojej autority, ktorá sa na
            velikom nič zakladala a ktorú im Palkovič zrovna pod nohy hodil. Až pozdejšie, i to pri
            iných otázkach,
[
1012
]
chúlostivo akosi Benyovszký, ktorý inak zúrivo a fanaticky sa rozdrapoval,
            ospravedlňoval túto ich inkvizíciu, tárajúc: „Talia feruntur, quae nisi nostra
            investigatio intercesserit, etiam politicam inquisitionem facile adducere possent.“
[
1019
]
To bol odjakživa ich spôsob terorizovať duchov. Hrozili čímsi, v čo sami neverili
            síce, ale mysleli, že to spomôže, keď iných dôvodov nebolo. Nuž a keby aj tá politická
            inkvizícia bola prišla, keby sa bol našiel pri vtedajších dikastériách
[
1020
]
taký generálny zayovský konvent, čo by tak gilotinársky bol chcel
            pokračovať, či bol by mohol viacej zlého učiniť, ako títo teroristi namiereno už mali?
            Na všetky tieto prejavy maďarského gavalierstva už nestačí historik, aby obraz bol
            úplný, tu prosme všetci Boha, aby nám poslal satirika a maliara, tamten čo by zošľahal
            torquemadovské tie kaliky, tento čo by zmaľoval nadšených mužov za právo a duchovný
            rozkvet národa až do prachu stlačeného, všetkých prostriedkov k životu vyššiemu
            zbaveného a od svojich vlastných vodcov najúhlavnejším vrahom mena a života jeho
            vydaného.
Okrem lapálií v poznámke poznamenaných naostreno vystúpili teroristi s druhým mluvkom
            v čele, Pulszkym, oproti Štúrovi, ktorý bol najvlastnejší cieľ ich inkvizítorského
            povolania. Pulszky s povýšeným hlasom inkviroval a predĺženým nosom udatne miešal veci
            dohromady, ktoré kričali a vrešťali nesúzvučne jedna na druhú. On chcel zvedieť od
            Štúra, že čo žalovali Slováci na Maďarov vo Viedni? Tento liberálny gavalier maďarský
            nevedel, o čom brožúry maďarské a nemecké, noviny a časopisy jeho vlastnej strany, tak
            ako i zahraničné, menovite Augsburger Allgemeine Zeitung“
[
1021
]
toľko už boli popísali. Ale od Štúra sa inšie dozvedel, než chcel dozvedieť
            sa.
„Čo sa mňa pýtate najmenšieho, pýtajte sa nekonečne vyšších odo mňa, čo žalovali sme
            u Jeho Veličenstva, najmilostivejšieho kráľa a pána nášho i vášho. A keď vám títo
            nepovedia, ja vám iste neodpoviem len z tej príčiny, že neuznávam za sudcu tú stranu,
            proti ktorej žalujeme sa, a potom že vec je predložená spoločnému pánovi všetkých nás.“
Uderil teda Pulszky na Štúra z príčiny prednášok jeho, tu Štúr sľúbil — a tiež i
            splnil, hoci proti vôli Palkovičovej — že im môže prednášky svoje o Homérovi, o poézii
            jeho atď. písomne podať; áno, i práce študentov slovenských v tomto smere pracované
            preukázať. Palkovič nebol s tým spokojný a zamiešal sa často do reči, menovite keď to
            Pulszky vyzdvihoval, že privátne sa to robí a to že je zakázané, mrzute riekol:
„Privata institutio semper erat libera! Quanta illa foret libertatis coascriptio!“
[
1022
]
Ale Štúr, stojac na pevnom základe, ani zdania nemal o zlosti a perfídii
            týchto ľudí. Dosť mu Palkovič dával na vedomie, aby týmto vlkom nepredkladal baránky
            svojich múz, Štúr ničmenej ta im dal celé zväzky svojich prednášok a balíčky poézií a
            povestí národných, zobraných študentmi. Naposledy Pulszky, premožený toľkou prácou
            ducha, vidiac celé zväzky napr. národných povestí, riekol: „No, toto je chvályhodno, bár
            by sme my tiež mali takýchto zberateľov povestí národných; to sú poklady!“ Vtedy zabudol
            sa sám Pulszky a menovite zabudol na povesti svojho Anonymusa
[
1023
]
a poviestkárskych maďarských historikov, fabulujúcich o Svätoplukovom bielom koňovi.
[
1024
]
So študentmi najhoršie pochodil Pulszky. Tí neznali ani ohľadov diplomatických, ani
            nevyberali velice slová, ich ideál bol vydať svedectvo pravde a nebáť sa teroristov,
            staň sa čokoľvek. Pulszky sa ich po všakových úskočných otázkach, ktoré mu študenti
            Štúrovi presekávali nečakanými rozvodmi, zrazu spýtal, či milujú Maďarov.
Nuž a čo je pána Pulszkého do našej lásky? Láska sa za lásku dáva. Nech sa spytuje
            Maďarov, ako nás milujú. Ostatne, hovorí Kalinčiak, my ako kresťania plníme zákon boží,
            milujúc blížneho svojho ako seba samých.
[
1025
]
Pri celom tomto vyšetrovaní štyri hodiny trvavšom držali sa naši statočne.
            Palkovič, odporúčajúc žiakov Seberínymu, Kollárovi, Jozeffymu, toto dokladá o Franciscim
            a Kalinčiakovi: „Sami žáci, Kalinčák a Francisci, mínějí Vás navštíviti a o té nevolné
            inquizicii obšírněji rozprávěti. Já tyto dva výborné mladíky i proto, že tuto patalii
            vystáli, zvláštně Vám kommendujem.“ Štúr, dávajúc zprávu o inkvizícii svojmu Ctibohovi
            Zochovi, „v Břetislavě 1843 dne 28. června“ píše (po krátkom opise celej tej
            torquemadiády): „Naše obrana zmužile přednešená učinila dojem. Martiny, obrátiv se ke
            mně po vyšetřování, řekl hluboce dojatý: „Sie haben sich brav gehalten!“
[
1026
]
O gavalierstve maďarskom pri týchto inkvizíciách tak patrne dokázanom a osvedčenom
            nádobno ešte podotknúť, že tí samí, a menovite Pulszky, keď i ich potľapkal Pán Boh za
            hranicou i tu doma
[
1027
]
u nás Slovákov, Čechov, Srbov, Chorvátov žobronili o sympatie, zlorečili na
            Viedeň ako príčinu všetkých nedorozumení, ako podhuckávača národov proti sebe vzájomne,
            otrepávajúc to „divide et impera“,
[
1028
]
ako z Viedne pôvod svoj majúce! Títo gavalieri maďarskí, vidiac sami, že
            cestou priamou na základe tých trojdňových machinácií
[
1029
]
perfídnych nebudú môcť zakročiť proti Štúrovi, stojacemu na pozitívnom,
            cirkevnom, vedeckom i humánnom základe, otočili nesvedomitého, podlého a lacného
            Bajcsyho a naviedli ho k výčinu samovoľnému, násilníckemu. Veď keď aj, mysleli si, vec
            príde k žalobám, tu budeme my na generálnom konvente rozhodovať a Bajcsy krytý bude
            potom. Uzavreli teda s týmto padúchom zmluvu, že on propria auctoritate
[
1030
]
zosadí Štúra z námestníctva, čo ten biednik aj vykonal dňa 11. októbra 1843.
            Či možno pred svetom lepšie už osvetliť to vychýrené gavalierstvo Maďarov? Habeant sibi.
[
1031
]
Nuž zanechám gavalierstvo toto a pristúpim už k tým uhoneným Slovákom.
Tu v prvom rade stojí Palkovič. Muž tento trpezlivý, ústupný, opatrný, ale keď treba
            bolo, aj skutočne odhodlaný, zhrozil sa nad toľkou nestatočnosťou a neveril, že by
            takého dač mohlo s úspechom byť spojené, preto zakázal Štúrovi posluch a sám zadal
            odvolanie sa a žalobu pred seniorát mestský
[
1032
]
na Bajcsyho, ktorý opovážil sa proti zreteľnému uzavretiu seniorátu i
            dištriktu takto nakladať s jeho námestníkom; odvolal sa ďalej na protektorov ústavu
            slovenského v Bratislave, na slovenských prevažne superintendentov okolia
            preddunajského, banského a potiského.
V druhom rade stála energická mládež, visiaca na Štúrovi ako na svojom otcovi; táto
            utiekala sa v stách listov, obrátených na všetkých známych mužov prosebne, aby zaujali
            sa katedry slovenskej a ústavu celého, menovite milovaného jej učiteľa Štúra. Okrem toho
            zadala sedemdesiatimi menami podpísanú prosbu na miestny konvent, v ktorej prosila i
            hrozila opustením škôl, ak sa ich prosbe o zadržaní milovaného učiteľa nevyhovie.
            Podávam tu jeden takýto list menom sedemdesiatich slovenských študentov ústavu
            slovenského zo dňa 12. októbra 1843:
„V Břetislavě nad Dunajem dne 12. října 1843. Srdečné pozdravení Vaší Dvojctihodnosti
            od slovenské mládeže v Břetislavě! Dne 11. října rozestřela se mračna nad Břetislavou a
            zaplakalo nebe nad Ústavem naším. Od dávna hrozívali mu bouře, které hned ponad něj
            přeletěly, hned od něho odstrčeny byly — ah, ale teď — teď se již kotácí. Bděla
            prozřetelnost Boží nad svatyní touto, když mezitím krvožížnivý katan plenil a hubil
            mečem neprávosti ústavy jiné; ale již se blýská jeho duchoborný meč nad hlavou ústavu
            našeho. Či kdo bude orodovati za tohoto nevinného odsouzence? kdo zastane syna
            Slovenska, kde se opře proti záhubnému meči, kam se obrátí tento schovanec Tatry, kam se
            vrhne opuštěný?! Záhubná století vše pochovala do tmavých hrobů, nic nezůstalo, vše
            kleslo v porobě, a nevládné dítě toto samo sebou chovati se ještě neví, a tím méně
            odraziti od sebe překážky záhubou mu hrozící, i kdo tedy odžene hejno krkavců, plesy
            kvasu, nad tělem jeho držící? kdo bude Herculem,
[
1033
]
jenž by odehnal strašné stimfalidy? — K Vám se obrací syn Váš, statní
            Otcové, Vaší síly žádá k zapuzení neštěstí. — Již 27. června t. r. obořili se nepřátelé
            naši na Ústav Břetislavský, pohánějíce ho k soudu bezprávnému, hledali mu srdce, do
            kterého by vrazili dyku smrtící. Všemi nestydatými způsoby hledali příčiny, aby jej k
            smrti odsoudili, žalovali na něj, jak někdy Židé na Spasitele světa, ale pravda, jak
            někdy Piláti řekli žalobníkům: ,Nenalézám viny na něm!‘ Tímto zdála se bouře utíšenou, a
            Ústav cítil se býti na pokoji. I konvent generální, v Pešti držaný, tím samým, že
            vyšetřování toto zavrhl,
[
1034
]
dokázal Ústavu našeho nevinnost; ale nepřestali tím zuřiti nepřátelé, neb
            neznají, co jest nevinnost, ale neseznali pravdy, anať jich utíká, nýbrž zvolali opětně:
            „Ukřižuj, ukřižuj!“ — a již jej i křižují. Inšpektor zdejších škol a církve, pán Josef
            Bajcsy, po vyšetřování dal ruku Pulskému, Perlakymu, Beňovskému a jiným na znak závazku,
            že chce na záhubě Ústavu našeho pracovati, pamětliv tedy nestydatého slibu zakázal
            Vysoceučenému Pánu Ludevítu Štúrovi přednášeti na ústavu Břetislavském. Vysocezasloužilý
            Pán Profesor Palkovič, starý jsa, a potřebám Ústavu nepostačující, potřebuje pomoci, a z
            té příčiny povoleno mu konventem dištriktuálnym držeti náměstníka řeči a literatury
            slovenské, Vysoceučeného Pána Ludevíta Štúra, který již na třetí rok od návratu svého z
            Německa přednášel to, v čem kathedra mládež naši vésti má. Těmito důvody podepřen Pán
            Professor Palkovič žádal nadzmíněného Inšpektora za odvolání svého výroku, předkládaje
            mu přitom klesnutí Ústavu, které by z odstránění z náměstnictví Pána Ludevíta Štúra
            následovalo, z klesnutí pak Ústavu rozhořčení Slovenska nevyhnutedlně vyplývalo. Ale nic
            nepohlo jeho skamenělým srdcem, marné byly zásluhy Pána Ludevíta Štúra o Lyceum, které
            si on dvouročním náměstnictvím za Professorů Grosza a Schroera ještě před východem svým
            do Němec byl vydobyl; anobrž tím pevněji stál na svém, čím lépe viděl s tím i záhubu
            Ústavu spojenou býti, aby pochoval jednou to ostatní, co máme veřejného na Slovensku.
            Vidí nepřátelé naši tuto spojitost, píší listy a listy plné lži a zlosti pekelné, aby
            Vysoceučený Pán Štúr „co člověk nejnebezpečnější z Břetislavy vyhnán byl“ —; i proto se
            tak starají o něj, a žádají Důstojného Pána Superintendenta, aby mu úřad kazatele
            svěřil; proto slibují jemu úřady, slávy blesky, aby zlomili tím hlavu Ústavu
            Břetislavského, vyklaly se již jednou jejich ďábelské zámysly, vypukly na světlo jejich
            černé prostředky, nimiž zahladiti chtějí syna Slovenska. Vidí oni již vysoký věk Nestora našeho,
[
1035
]
Pána Professora Palkoviče, a vidí jeho brzkou smrť, i chtějí, aby spolu s
            ním i Ústavu našemu oči zatlačené byly, aneb, kdyby se právě toho nedopustili, bychom se
            my mrtvými býti neviděli, hodlají postaviti na kathedru strašidlo, při němž by Ústav
            zaspati musil. I tedy, otcové naši, jenž ste splodili Ústav tento a zaseli v něm život,
            nedejte zemříti sotva žiť začavšímu synu Vašemu, vytrhnite jej z drápů krkavců, kteří se
            již karu po pohřebu jeho radují, nadstavte mocné své štíty šípům jedem holoty a smrti
            napuštěným, aby nerozryli srdce zrozence Vašeho. Slitujte se nad synem Vaším, již-již do
            hrobu se klátícím, přineste pomoci a opatrnosti zemírajícímu, aby nevolal z hrobu:
            ,Otcové, neopatrován jsa od Vás, jsem zemřel, a tráva na hrobě mém svědectví toho
            přechová budoucnosti, jenž každým jarem co pomník smrti mé z něho vypukati bude, a
            upomene poutníka na skutek tento.‘ — Oj, Otcové milí, nedejte zahynouti života plné
            mladi Vaší, nedopusťte zemříti v synech Vaších zaseté budoucnosti, připustite k srdcím
            Vaším hlasy naše. Poněvadž pak my Vysoceučenému Pánu Ludevítu Štúrovi toliko, z celé
            duše oddaní jsme, jej toliko za budoucího vůdce Ústavu žádáme, nebo nebude-li mládež
            oddaná představenému, všecko jeho konání bude marné, a tím samým klesnouti musí i tato
            svatyně národní. Když pak duše Ústavu s duší Vysoceučeného Pána Ludevíta Štúra tak se
            již srostla, že loučení jejich jestiť nemožné, a opováží-li se kdo rváti svazky tyto,
            smrtil by i Ústav náš.
A toto jsou žádosti a prosby naše, s nimiž obracíme se k Vám, obhájcové pravdy,
            zastávatelé práv národa našeho, aby Ste v této nás nanajvýš skormucujúcej případnosti za
            Ústav slovenský a jeho hlavu, Pána Ludevíta Štúra, orodovali, a v záležitosti této listy
            zdejšímu místnímu konventu, k Pánu Professoru Palkovičovi, buď k Důstojnému Pánu
            Superintendentovi Stromskymu oslovené (adressirované) čím nejskůr napsati a jináče za
            Ústav pracovati sobě neztěžovali. — Toužebně žádají Velebných Otců svých poslušní Synové
            Břetislavští Slováci. Jménem sedemdesíti Slováků Karel Lidumil Černo v. r.“
Vzápäť po suspendovaní Štúrových prednášok hrnuli sa prípisy súkromné i úradné do
            Bratislavy, hneď na superintendenta Stromského, čo hlavu dištriktu — aspoň domnelú,
            vpravde ale len strkaného od teroristov maďarských slabúcha — hneď na konvent miestny
            zrovna, hneď na jednotlivých veci spravodlivej národa slovenského prajných mužov, a
            konečne i oslovené ku konventu dištriktuálnemu, z ktorých vysvitlo, že celá slovenská
            cirkev evanjelická, teda vyše pol milióna duší, cirkev túto udržujúcich, jej ťarchy
            nesúcich, odsudzujú a zatracujú tento násilnícky, nespravodlivý, bratovražedný skutok
            Bajcsyho.
Tu vidíme zase bohatiera nášho, striebrovlasého biskupa a popredné knieža ľudu
            slovenského, ktorý stavia sa s otvoreným náličkom pred konventy a píše zo svojho Tisovca
            ku konventu:
„Slávny cirkevný konvent! Dvesto rokov pominulo, čo slávna cirkev prešporská v lone
            svojom vyšší učebný ústav založila a ho i stred najväčších prenasledovaní múdrym
            spravovaním a horlivosťou náboženskou predstavených cirkevných zachovať a dľa možnosti
            zdokonaliť vedela. Nezapomenutelné sú zásluhy, ktoré si evanjelická cirkev prešporská o
            celú cirkev v zemi tejto nadobudla; lebo tak veliký počet znamenitých evanjelických
            mužov, ktorí sa o cirkev i štát zaslúžilými stali, vychovala. Slávu tú, že škola tato
            prešporská prvé miesto zaujíma medzi všetkými evanjelickými školami, zachovala si až na
            tieto naše časy, a to zaslúžene, lebo predstavení školy tejto starali sa vždy o
            výtečných učbárov, mládeži dávali hojne príležitosť vzdelať sa vo všetkom, ku
            vzdelanosti potrebnom, a kresťanská dobročinnosť umožňovala sa a obsnadňovala štúdium i
            menej zámožným.
A práve z toho dôvodu, že sa tuná mnohočíselná mládež najmä z horných slovenských
            stolíc zhromažďovala, založili pri škole tejto pred štyridsať rokmi znamenití,
            dobromyseľní kňazi profesúru slovenskej reči a literatúry, aby obzvlášte budúci kňazi a
            učitelia príležitosť mali v reči tejto náležite vzdelať sa a zdokonaliť. Slávny konvent
            rád dal k tomu svoje privolenie a popustil dvoranu školskú patričnému profesorovi k
            prednáškam a cvičeniam. K tomu je fundácia táto spolu s katedrou pod ochranu a dohľad
            dištriktu postavená a blahoslavenej pamäti dôstojný pán superintendent Michal Kováč-Martiny
[
1036
]
menom superintendencionálneho konventu vydal osvedčenie zo dňa 15. augusta
            1825, že základnina, pozostávajúca z niektorých kapitálov a kníh, prešporskému lýceu
            odňatá alebo k iným cieľom obrátená byť nesmie. Hneď spočiatku zverená bola profesúra
            táto slovanskej reči a literatúry vysokoučenému pánu Jurajovi Palkovičovi, ktorý úrad
            tento pri chatrnej odmene, ktorá sotva k výžive jeho stačila, viacej len z vnútornej
            horlivosti za blaho cirkvi evanjelickej slovenského jazyka, ktorá v Uhorsku väčšinu
            tejže cirkvi predstavuje, spisovateľstvom svojím udržujúc sa vyše tridsať rokov slávne
            zastával a so zaprením seba o mnohých mladíkov vzdelanosť, áno, o celý slovenský národ
            veľmi zaslúžilým stal sa. Keď ale dielom pre staroby mdlobu, dielom pre literárne svoje
            práce úrad svoj náležite zastávať už nevládal, s povedomím a schválením slávneho
            inšpektorátu a rektorátu, ba i dištriktuálneho konventu zvolil si námestníka v osobe
            pána kandidáta Ludvíka Štúra, ktorý už jako študent počas cholery pp. profesorov Grosza
            a Schröera zastupoval v odborných prednáškach, a vrátiac sa z univerzít vystrojený s
            mnohými základnými známosťami k úradu tomuto menovite sa kvalifikoval. Že muž tento jak
            vo vedeckom, tak mravnom ohľade vyznačený stanicu túto sebe ponúknutú bez
            ziskuchtivosti, lebo skoro bez najmenšej odmeny prijal a tak slávne úlohe svojej
            zodpovedal; že navzdor kroz generálneho inšpektora grófa Karola Zayho vyslanému
            vyšetrovaniu ústavu slovenského ani na Štúrovi, ani na poslucháčoch jeho ani tej
            najmenšej chyby nájdené nebolo, ba práve nájdeno, že učiteľ tento svojimi prednáškami
            tak ako obcovaním s mládežou na túto mravne pôsobí a jej intelektuálne a morálne
            vzdelanie tak mocne napomáha, že odkedy pôsobí na lýceu, mládež slovenská mimoriadne
            vyznačuje sa pilnosťou v štúdiách a prísnou mravnosťou v chovaní sa, takže žiaden z
            poslucháčov jeho školským súdom trestaný, ba ani len pre najmenší exces citovaný pred
            súd nebol, o čom vysokozaslúžilí pp. profesori nám svedectvo vydali a toto svedectvo Vám
            vydať môžu. A podľa toho teda nevieme, prečo vysokoblahorodý pán Jozef z Bajcsy, školy a
            cirkve inšpektor, pred krátkym časom opovážil sa pánu Štúrovi prednášky zo slovanskej
            filológie zapovedať? Nemôžeme veriť, že by bol plnomocenstva k tomu obsiahol od slávnej
            cirkvi prešporskej alebo od slávneho a velebného dištriktuálneho alebo generálneho
            konventu alebo konečne od vyššej daktorej štátnej vrchnosti. Neveríme, že by medzi práva
            jedného škôldozorcu náležalo takto svojvoľne a ústavu učebnému na toľkú škodu pokračovať
            proti slobode učenia. Lebo pevne sme presvedčení o tom, že čím viacej príležitosti
            podáva ústav daktorý študujúcej mládeži k vzdelaniu sa, tým hojnejšie hrnie sa ona do
            škôl takých a tým viacej prekvitajú ony. Spravodlivo hovorí slávny blahej pamäti
            profesor a kazateľ prešporský Ribini
[
1037
]
v jeho znamenitých Memorabiliach,
[
1038
]
II. diel, str. 128: „Posoniensibus inprimis laudandum est, quod in eorum
            gymnasio, penes religionis studium, linguarum quoque et aliarum disciplinaram, ad vitam
            cultiorem pertinentium ratio habebatur.“
[
1039
]
A preto nás ono opovážlivé a svojvoľné nariadenie tým väčším podivením a tým hlbšou
            bolesťou naplnilo, ba rozkatilo, čím známejšie je, že na žiadnych školách lyceálnych
            nezabraňuje sa prednášať a učiť sa rečiam francúzskej, talianskej atď., áno, učitelia
            zvláštni týchto a iných rečí podporujú sa, a len slovanskú reč učiť a v nej vzdelávať sa
            má byť zabránené, reč to, ktorou štyri milióny ľudí v našej vlasti hovorí, v ktorej
            väčšina evanjelických cirkví v zemi našej v chráme a škole vzdelávaná byť musí, aby
            vychovávaní boli dobrí kresťania a dobrí občania. Či len táto reč má byť už tak
            nebezpečná, tak prekliata, tak trestami ohrozená? V poslednom čase založené sú katedry
            slovanskej reči a literatúry na vysokých školách v Berlíne a Vratislavi (bár v Prusku
            oveľa, veľa menej Slovanov žije), v saskom Lipsku, ba práve i Paríži, a u nás na jednom
            evanjelickom lýceu má kroz jedného školského dozorcu takáto stolica kasírovaná a sloboda
            učenia, ktorá kvet škôl týchto napomáhať má, obmedzovaná byť?
My ani si nevieme inak vysvetliť toto osobovačné počínanie si pána inšpektora, ako že
            na úkor práva a spravedlnosti chcel byť k vôli tým premršteným slovenským Maďarom, ktorí
            všade vetria strašidlo panslavizmu a rusizmu, o ktorom my nič nevieme; ktorí myslia, že
            prednášanie a cvičenie sa slovanskej reči stojí v odpore so zákonom a s maďarskou
            národnosťou, akoby ten, ktorý učí sa jednu reč, tým samým druhú potupovať musel; ktorí
            teda všetky národy v zemi nemaďarské zmaďarčiť chcú a ktorí svojimi lživými a
            bezpodstatnými pomluvami, hanami, upodozrievaním, bezprávnym zasahovaním do cirkevných
            práv slovenské duchovenstvo k tomu dohnali, aby bezprostredne u Jeho Veličenstva ochranu
            hľadali; ktorí konečne opovážili sa vyšetrujúcu komisiu na nás vyslať, proti ktorej my
            ovšem protestovali sme a protestujeme. Či ale mal ten pán inšpektor právo proti katedre
            slovanskej na lýceu prešporskom tak zakročiť, a či radnej nedopustil sa prechmatu a
            zasahovania do práv slávneho cirkvi prešporskej konventu, áno, či neurazil ho, nech ráči
            slávny konvent rozhodnúť.
Podpísaný, pohnutý sčasti citom vďačnosti k lýceu prešporskému, na ktorom tiež
            študoval a základ položil svojej vzdelanosti, sčasti vyzvaný od duchovenstva diecézy
            svojej, o kvet prešporského lýcea zaujatého, konečne pohnutý tiež úradom svojím, ktorý
            mi za povinnosť ukladá starať sa o náležitú prípravu a vzdelanie sa budúcich kňazov,
            týmito pohnútkami hnaný beriem si slobodu v dôvere k múdrosti slávneho cirkevného
            konventu, ktorému iste rozkvet ústavu tohoto učebného cirkvi prešporskej k toľkej cti
            slúžiaceho na srdci leží, úprimnú prosbu predniesť, ráčiž slávny cirkevný konvent onen
            svojvoľný zákaz titulovaného p. inšpektora Bajcsyho zničiť a tomu tak výbornému
            námestníkovi profesorátu slovanského Štúrovi slobodu a právo prednášať i ďalej povoliť,
            ovšem pak ho pred podobnými prenasledovaniami ochraňovať. V ostatnom zostávam so všetkou
            úctou slávnemu konventu na Tisovci dňa 26. októbra 1843. Pavel Jozeffy m. p.“
Podobný prípis poslal miestnemu konventu prešporskému v tejto príčine superintendent
            banský Ján Seberíny, ktorý ešte porúchanejší, než onen prišiel mi k rukám, z ktorého,
            latinsky písaného, skrátený obsah podávam. Oslovil prípis svoj na slávny a velebný
            konvent cirkvi prešporskej. Uvádza v ňom peknými, ako to už obyčaj Seberínyho bola, a
            vybranými slovami Prešporčanom na pamäť, ako práve pred sto desiatimi rokmi (totiž r.
            1733) nepriatelia evanjelictva lýceum ich degradovali, keď vyššie ich učenie „Excelsum
            consilium Regium“
[
1040
]
na školu gramatikálnu ponížilo. Vtedy mešťania prešporskí znajúc, že týmto
            krokom smrteľná rana cirkvi zadáva sa a ku slobode náboženskej že neomylne i právo na
            vyššie školy rozumie sa, chodili a vytrvale i osobne i kroz žalobné prípisy ako ku
            konzíliu, tak ku kráľovi, žiadajúc o slobodu zákonom poistenú, vydržovania vyšších škôl.
            Dlho nadarmo, až konečne zaujal sa ich znamenitý muž Pavel Jeszenák,
[
1041
]
išiel ku kráľovi a vymohol im k radosti nesmiernej zase právo vydržovať i
            ďalej vyššie triedy literárne. Z týchto škôl vyšlo potom veľa mužov o cirkev a štát
            zaslúžilých, z čoho iste každý dobrý teší sa úprimne.
„Nuž a teraz nie najvyššia vláda, nie vysoké dikastérium, nie rímsko-katolícky
            klérus, ale sami evanjelici, a to ešte takí, čo vyššie cirkevné školské hodnosti
            zastávajú, počínajú búrku, ktorá snadno môže pre sídlo toto umenia, ba pre celú cirkev
            evanjelickú osudnou stať sa. Dočul som sa od starého priateľa hodnoverne, že
            vysokoučeného a veľazaslúžilého profesora Juraja Palkoviča námestník, ktorého pri zošlom
            svojom veku právo mal si ustanoviť, zápoveď dostal, ktorou zabraňuje sa mu prednášať
            teológom reč slovenskú. Slávny a velebný konvent, neverím, že by sa to bolo stalo z
            naloženia konventu, ale — ač neosobujem si právo žiadne na lýceum prešporské, áno,
            uznávam a ctím si právo slávneho a velebného konventu cirkvi prešporskej na tieže školy,
            predsa však — cítim sa svedomím svojím pohnutým ako človek, ako syn vlasti tejto, ako
            protestant a najmä ako superintendent, ktorému verejne zverená je povinnosť pečovať o
            cirkvi a ich rozvoj náboženský, prehovoriť ku konventu úctyplne a v dôvernej úprimnosti
            v príčine tejto.
Povíchrica táto, slovenskú katedru zachvacujúca, nie je síce k porovnaniu s tamtou,
            vyššie pripomenutou, predsa ale pri rozdielnom spôsobe v mnohom jej podobá sa, či
            ohľadom pôvodu a príčin, či ohľadom úmyslov, či konečne ohľadom najsmutnejších nastať
            majúcich následkov. Ako zaiste ukrutného oného zákazu vyšších vašich škôl, pôvodom a
            príčinou bola nenávisť proti evanjelickej cirkvi, tak i toho zákazu prednášok reči a
            literatúry slovenskej pôvodom a príčinou je nenávisť oproti národu slovenskému a jeho
            reči. Nakoľko kalná táto studnica evanjelikom v tomto, ľudskosťou a vzdelanosťou
            chlúbiacom sa století ku cti slúži, nechcem sám rozhodovať. Čo do úmyslu, ktorý mali
            nepriatelia cirkvi evanjelickej pri rušení vyššieho učenia protestantského, ten nebol
            iný, ako pripraviť cirkev o mužov učených a osvietených a tým slepotu a hlúposť
            napomáhať, tak aby evanjelici docela nespôsobnými stali sa k úradom duchovným i
            civilným; a práve podobný úmysel je tuná, aby slovenské cirkvi nemali reči svojej
            dokonale znalých kňazov a učiteľov, ktorí by im evanjelium zvestovali a mládež
            vychovávali, ku ktorým úlohám ich cirkvi volia a vydržujú. Ako sa úmysel takýto u
            evanjelikov prešporským s evanjeliom Kristovým, so slobodou evanjelickou a s dnešným
            liberálnym, ušľachtilejším spôsobom zmýšľania, so spravodlivosťou, s humanitou a s
            láskou k bratom zrovnať dá, ponechávam vnútornému citu, svedomiu a súdu slávneho a
            velebného konventu, aby rozhodnul. Konečne čo následkov kroku toho týče sa, i tu ako
            pred sto desiatimi rokmi s hrôzou Prešporčania vyrozumeli, aké veliké nebezpečenstvo
            hrozí i im i cirkvi celej, tak státisíce evanjelických Slovákov zhrozilo sa, ustrnuli,
            bolesť a rozhorčenie, ba hnev spravodlivý prešiel ich, vidiac zrazu, že od svojich
            vlastných bratov vo viere jazyk ich materinský verejne potupovaný je a na popredných
            školách evanjelických Uhorska, na lýceu prešporskom, od najvzdelanejšej cirkvi nemeckej
            prešporskej, reč slovenská ako prekliata vyháňa sa, keď milovanému mladému učiteľovi
            riadne zvolenému a od slávneho a velebného dištriktu uznanému, bez toho, že by sa mu
            dáky zločin bol dokázal, túže reč vyučovať zabraňuje sa.
Zdá sa síce nateraz, že ide vec len o odstránenie vysokoučeného muža Ľudovíta Štúra.
            Ale muž tento podľa súdu všetkých, ktorí ho znajú a predsudkami alebo bláznivým
            nenávidením hocktorého národa oslepení nie sú, takou vyniká vzdelanosťou a učenosťou,
            takou skvie sa statočnosťou a moralitou života, že ktorejkoľvek stolici učiteľskej a
            hlavne slovanskej, nielen na lýceu prešporskom, ale bár aj v Paríži, v Berlíne a vo Vratislave
[
1042
]
by ku najväčšej chvále a k najvyššej okrase slúžil. Prečo by len v Prešporku
            to stať sa nemohlo, ťažko je k pochopeniu. A iste by Štúr medzi toľkými hviezdami, ktoré
            nad Parnasom prešporským
[
1043
]
skvejú sa, zaskvel sa nie menším svetlom, ktorým by slávu lýcea rozšíril
            zhromaždením mládeže a napomohol by i ciele protestantizmu i lásku a svornosť medzi
            evanjelikmi, ačkoľvek čo do reči rozdielnymi, podivne by podoprel.
Úlohu teda beriem na seba tú samú, ktorú pred sto rokmi u cisára vzal na seba muž
            pobožný Pavel Jeszenák, keď prosil o zachovanie lýceu vášmu vyšších tried; tú úlohu
            beriem na seba ja, nie poslaný, nie poručený, ale jedine z lásky k veci dobrej a
            spravodlivej, z lásky k náboženstvu evanjelickému a štúdiu vyššiemu — konečne z lásky k
            národu, ktorého tiež čiastkou som, a síce týmto prípisom svojím k slávnemu a velebnému
            konventu, ktorým úctyplne prosím, aby vedený právom a spravodlivosťou, vedený od
            stoletia známou svojou horlivosťou vo veciach náboženských a vzdelanostných katedru reči
            a literatúry slovanskej, ktorú od štyridsať rokov zaujíma a ku velikému prospechu
            kňazstva evanjelického štúdiá jeho podporuje staručký Palkovič, i naďalej udržovať
            ráčil; ale poneváč tenže zo síl schádza, aspoň ťažko mu prichodí prednášky mládeži
            držať, ráčiž mu slávny a velebný konvent suplenta jeho ponechať a aby tiež nástupcom
            vysokoučeného pána Juraja Palkoviča stal sa, slávnemu a velebnému dištriktuálnemu
            konventu platne k potvrdeniu predložiť.“
Potom ešte obracia sa k haraburdákom a číta im levíty, z príčiny upodozrievania
            každého zo zrady vlasti, ktorý nekváka s nimi, osvedčuje, že jeho deň života nakloňuje
            sa k západu a preto že nedbá toľko na tlčhubov, ako dbá viacej na hlas boží a svedomia
            svojho!
„Nedbám, nech hovorí kto, čo chce. Ja nestydím sa za vec, ktorú obraňujem, za
            presvedčenie, ktoré vyslovil som a nemám sa čoho ani báť ani ľakať na svete, dobre si
            povedomý súc, že prostý som všelijakej nenávisti národnej alebo rečovej, a naproti tomu,
            že v láske a vernosti k najvyššiemu zemepánu, k vlasti a jej občanom, k náboženstvu
            evanjelickému a statočnej učenosti od žiadneho prevýšiť sa nedám. Čujte ma, mužovia,
            čujte, bratia v pánu velebnej cirkvi prešporskej, z hlbín úprimnej duše si žiadam, aby
            ako nebol bez úžitku pre vaše školy hlas prosebný u najvyššieho pána Pavlom Jeszenákom
            zložený, tak nebol bez žiadúcneho prospechu pre vec moju a cirkvi evanjelické slovenské
            hlas tento môj, z čistej hrudi mojej k vám vysielaný. A čoho keď si opäť a opäť žiadam,
            vašej priateľskej mysli poručený, zostávam s náležitou úctou v Štiavnici dňa 21. októbra
            1843. Slávneho a velebného konventu cirkvi ev. a. v. prešporskej služobník ponížený
            Joannes Szeberínyi, Montanus Superintendens.“
[
1044
]
Takto ozval sa národ ústami verných svojich pastierov ľudu i mladých synov svojich.
            Palkovič neustával tiež v činení krokov, keby možné bolo oheň zadusiť vo vzniku, ktorý
            ešte ani dodnes neuhasol a možno, že horieť bude, a to v záhubnejších rozmeroch ako
            dosiaľ. Schröer a Martiny činní boli pri senáte školskom. Na ich radu išiel ochotne
            Palkovič k Bajcsymu a hľadel podobrotky primäť ho k zastaveniu brutálneho toho a docela
            nezákonného zákazu prednášok slovenských námestníkovi jeho. Najlepšie nám sprítomní
            obraz činnosti starca tohoto národného jeho vlastná zpráva, ktorú podal
            superintendentovi Seberínymu o týchto záležitostiach, vyzývajúc ho, aby mocou úradu
            svojho ako protektor ústavu slovenského zakročil pri konvente tunajšom v prospech
            profesorátu, menovite jeho námestníka. Dopis je daný v Prešporku dňa 14. októbra 1843.
            Po vypísaní všetkých predchádzajúcich vecí, ktoré zbehli sa po vydanom bašovskom fermane
            v lone profesorského sboru, podáva nasledujúci doslovnú zprávu:
„Přijal mně (t. j. Bajcsy) uctivě a musil sem si k němu na kanape sednouti. Ihned sem
            takto počal: ,Venio Domine Spectabilis propter illam inhibitionem domini Štúr a
            lectionibus habendis, quae nobis, prorsus inexpectata, totos nos conturbavit, et me et
            eum et etiam juventutem. Dominationi vestrae Spectabili vix notum erit, virum hunc bene
            esse meritum de hoc nosstro lyceo. Ille integro biennio supplebat beatum Grosz in
            rhetorica et clariss Schröer in syntaxi, ita ut dietim 4 horis doceret, examinaque
            publica celebraret ita, uti ipsi proffessores, idque fecit gratis, unica eius
            remuneratio fuit duplicatum stipendium academicum. Est ille sane et secus eximius vir,
            contra quem nil excipi potest. Nunc autem ita simpliciter amoveatur, hac contumelia
            afficiatur, citra omne eius demeritum!‘
[
1045
]
,Nulla contumelia,‘ odpověděl Bajcsy, ,tamen res tantum privatim agitur non publice!‘
[
1046
]
Ale přijde in publicum,
[
1047
]
řekl sem ja a potom bude se myslit; ,Illum debuisse aliquid patrasse, aut
            officio non satisefecisse, atque ita famae eius et fortunis noceretur: certe macula
            nomini eius inureretur, insonti, tali viro, de quo ecce quam insigniter scripto
            testimonio testatur reverendissimus dom. Stromsky,‘
[
1048
]
a tu sem vytáhl vysvědčení dané mu (Štúrovi) při příležitosti supplikace o privilegium
[
1049
]
(na noviny).
,Et quomodo ego quoque ita plectar insons et juventus? Ego eo carere nequeo, jam
            deficio, ille est mea dextra, illi hoc in studio parem non novi.‘
[
1050
]
Bajcsy na to: ,Ille (t. j. Štúr) non ita bene doceret hanc lingvam, uti
            claritas Vestra!‘
[
1051
]
,Tam bene, uti ego,‘
[
1052
]
dím já. Bajcsy replikuje: ,Illam novam lingvam (ecce Bajcsy tiež čosi už
            vedel o slovenčine) nos nolumus, ut illa doceatur, sed ea, quam Claritas Vestra docet et
            qua scribit!‘
[
1053
]
Zase já: ,Tamen illuddis crimen non est tantum, differimus aliquantum in orthographia!‘
[
1054
]
,Non, non, scio ego!‘
[
1055
]
To sobě vzíti nedal. Dále sem pověděl, že pani superintendenti tež velice
            žádají, aby Štúr pořád byl mým supplentem. ,Noster (superintendens) vix,‘
[
1056
]
řekl, ,sed certe Reverendissimi Seberíny et Jozeffy, qui mihi eatenus
            scripserunt, qui facto hoc valide centurbarentur egreque ferrent et sane partes ejus
            tuituri horsum scriberent,‘
[
1058
]
odpovědel sem já, načež opět on: ,Quid possunt facere? Incl. conventus jure
            suo utitur, illius sunt scholae, nos nullum supplentem habere volumus, in nullo studio,
            nisi in extra ordinario casu: hoc est conclusum!‘
[
1059
]
Já proti tomu: ,Si talis determinatio etiam facta esset, illa tamen vim retroactivam
            habere nequiret‘;
[
1060
]
však i p. Schröer v concessu řekl: ,Tuit quidem hoc optatum et propositum a
            Dom. Ins. Bajcsy, sed conclusum nullum exstitit.‘
[
1061
]
On na to: že konvent předce in sua schola disponere poterit.
[
1062
]
(Patrné je, že sa ako obyčajne i tu Bajcsy stotožňuje s konventom, kdežto
            ale konvent Štúra podržať ustanovil, a Bajcsy proti konventu miestnemu i dištriktuálnemu
            mu prednášky zakázal.) Já zas replikoval: ,Deberet tamen respectus aliquis haberi etiam
            meae aetatis et illorum 40 annorum, quibus in lyceo hoc operatus sum,‘
[
1063
]
načež nic neodpověděl. O p. Štúrovi řekl: ,Dominus Stur poterit
            praestantissimus vir esse, sed nos supplentem nullum habere volumus,‘
[
1064
]
Po tom výslovně sem ho prosil o to: ,Ne gravetur Spect. Dominatio Vestra
            effectuationem hujus inhibitionis urgere.‘
[
1065
]
A když řekl: ,Nnon possum aliter,‘
[
1066
]
já dodal: ,Minimum, donec perscripsero casum Reverendissimis Dominis
            Seberíny et Jozeffy.‘
[
1067
]
,Et cui bono hoc perscriberetur?‘
[
1068
]
ptal se.
,Illi sunt,‘ pravím, ,curatores instituti, peculiarique cura ejus tanguntur.‘
[
1069
]
Bajcsy zůstal na svém. Já sem doložil: ,Vereor sane, ne hic ingrata et longa
            historia nascatur.‘
[
1070
]
Naposledy mi pověděl, když sem již vstával: ,Tamen poterit Claritas Vestra
            recurrere ad Incl. Conventum!‘
[
1071
]
,Nec mihi restat aliud,‘
[
1072
]
řekl sem a s tím pokloniv se mu ubíral sem se a on ještě mi pověděl:
            ,Placeat recurrere ad I. Conventum localem, quem ego brevi asservabo, interea tamen
            etiam Claritas Vestra ipse lectiones habeat‘
[
1073
]
,Tamen soleo ego quoque habere‘ (ačkoliv toho roku teprv po oberačných
            vakáciach, jenž 2 týdně trvávají, a nyní se 24. b. m. [októbra] začnou, umínil sem si
            počíti, dotud učí p. Štúr), et anno quoque superiori docui usque dum me illud malum
            (nečitateľné) invaderet et prosterneret.‘
[
1074
]
Tak sem odešel, on mne vyprovázel až ven.“
Tak opísal svoju návštevu u Bajcsyho Palkovič a potom prosí superintendenta „bez
            prodlení“ písať konventu, čo Seberíny, ako som už uviedol, učinil. Superintendent
            Stromszky prvý naľakal sa tónu, v akom Jozeffy písal a prosil ho, aby memoriál svoj späť vzal,
[
1075
]
čo, rozumie sa, bola velice nešetrná žiadosť ku tak energickému a povinností
            svojich vedomému mužovi, ako bol superintendent Jozeffy, ktorý aj skutočne celkom šetrne
            ďalej len žiadal tohoto pána kolegu svojho, aby prípis jeho konventu prešporskému
            poslaný tomuže konventu oddal. Stromszky bol muž dobrej vôle, ale slabý, pokiaľ stačila
            memorizovaná fráza: „Wie es Pflicht und Gewissen erheischt“;
[
1076
]
hovoriť, hovoril pekne, citlivo, krasorečivo, no jednať a vytrvať na
            stanovisku svojom nebola jeho vec. On si všetky formálne dôvody proti Štúrovi, Bajcsymu
            a klikou Zayho alegované osvojil a zdalo sa mu, že sa jedná len o „gesetzliche
            Wiederherstellung der Form“,
[
1077
]
t. j. o predstavenie sa Štúrovo Bajcsymu, ako tento táral. Vlastné pohnútky
            ku kláteniu sa slabého Stromszkého ale boli tie, ktoré on sám udáva v liste zo dňa 11.
            novembra 1843 na Jozeffyho písanom, hovoriac: „Die Person des H. Štúr wird beim nächsten
            werden. Die zahlreichen Advocaten sind gegen ihn verschworen. Sie werden aber auch ganz
            gehetzt! Viele der heisigen Ablegaten wüthen darüber, dass man Herrn Štúr im Lyceo dulde.“
[
1078
]
Tak i toto je svedectvom, o čo išlo Maďarom a maďarónom bez ohľadu na strany, ako to
            dnes ide: ide im o vykorenenie slovenského národa. Stromszky osvedčuje sa síce Jozeffymu
            nasledovne: „Was mich betrifft, so bedarf es weder einer Aufforderung, noch irgend einer
            Einschöchterung und Drohung, um zu sprechen und zu handeln, wie es Pflicht und Gewissen
            erheischt! (Pekné frázy, ale hneď i ťažkalovanie.) Ich habe vielleicht schon über 20
            Schreiben in dieser Angelegenheit aus ganz Ungarn erhalten, wollte ich alle beantworten,
            so müsste ich erblinden. Doch ich werde antworten durch die That; werde was mein
            Einfluss vermag, aufbieten, um den Sturm zu beschwören. Der Erfolg sei Gott befohlen. —
            Schreiben Sie mir nur zwei Zeilen mit der umgehenden Post, ob ich Ihr Memorial
            einreichen solle oder nicht
[
1079
]
Palkovič súril u Bajcsyho o čím skoršie zvolanie miestneho konventu, lebo vedel, že
            čím viacej bude preťahovať sa odbývanie jeho, tým hlbšie rozožerie sa rana. Zvedel
            totiž, ako sám vyznáva v liste zo dňa 5. januára 1844 Jozeffymu písanom, že už i barón
            Jeszenák robí návštevy po profesoroch i mešťanoch, aby všade nahováral a prehováral, len
            aby pre boha (rozumie sa maďarského) nezasadzovali sa za Štúra. Na autonómiu teda
            prešporského miestneho konventu nielen z generálneho konventu, vlastne od jeho predsedu
            politického, ale hľa! už i z prezídia konventu dištriktuálneho vplýva sa a členovia jeho
            terorizujú! Pri takýchto aspektoch
[
1080
]
teda veľa na tom záležalo, aby bol čím skôr konvent zahájený a prvé toto
            fórum v školskej záležitosti svoj výrok vynieslo. Malo sa zaiste za to, že vynesie ho
            bez predsudku a bez predpojatých náhľadov strany zayovskej. Bajcsy naproti tomu
            odťahoval s konventom hneď pod zásterou oberačiek, hneď príčinou svojej nemoci
            pretváranej, a keď konečne dohnali ho k zvolaniu konventu pred samými vianočnými
            sviatkami, dňa 24. decembra 1843, vyfígľoval zase novú príčinu odročenia pálčivej tejto
            otázky. Dajúc najprv pokonávať nepatrné miestne záležitosti, vyvážil čas určený k
            rokovaniu a až na konci vyzval Palkoviča k predostretiu svojej záležitosti, čo Palkovič
            hneď ochotne učinil, ale pán predseda, pokrytecky sa tváriac, vyhlásil túto záležitosť
            za tak vážnu, že na prítomnom konvente nemohla by už byť riešená a odložil ju k budúcemu
            konventu. Figliar Bajcsy videl lepšie zastúpenú stranu priateľov slovenskej strany,
            preto takto hľadel získať času. Bol však väčšinou donútený čo najskôr zvolať konvent,
            ktorý aj skutočne k poslednému dňu roku 1843 ustanovený bol.
Klika Zay-Jeszenákova neustávala v agitácii po meste do poslednej hodiny, v ktorú
            otvoril sa osudný tento konvent seniorátnej cirkvi prešporskej, z ktorého vyšla škvrna
            historická pre ňu, akú prítomné pokolenie zväčšuje a hustejšou, hnusnejšou činí. Štúr
            bol odstránený z námestníctva pri zadaní proti výroku tomuto odvolania sa na
            dištriktuálny konvent nielen profesorom Palkovičom, ale i celou stranou prešporských
            priateľov Slovenska, ktorým za chrbtom stál celý uvedomelý národ slovenský. Všetko
            študentstvo uzavrelo, že vyrazí prach nad školami bratislavskými a zaľudní osobami
            svojimi iné školy, kde by spravodlivosť k národu slovenskému v ten deň „nata est ingrata
            et longa historia“.
[
1081
]
Dlhá história je tu počatá, ktorej ani dodnes ešte nevidno konca, bár prešlo
            nových štyridsať rokov od založenia katedry slovenskej na lýceu bratislavskom.
            Osemdesiat teda rokov od založenia katedry tejto dodnes preletelo nad ňou, a možno v tom
            verši podať sumu jej osudov:
Búrky si búrkam ruky podávali
a ľudí veľkých v slávu prenášali.
VII.
V predošlej kapitole opísané udalosti bolo by bývalo treba osvietiť mnohými
            dôležitými prejavmi duchov slovenských tohovekých, aby tým jasnejšie a vypuklejšie
            postavil sa pred pokolenie prítomné obraz doby onej veľmi pamätnej. Bolo by sa to však
            mohlo iba mnohými poznámkami stať, čo má svoje ťažkosti pre čitateľov; zvolil som teda
            spôsob tento a zhrnul som v jednej kapitole samostatnej prejavy tieto.
Po osudnom silvestrovskom dni r. 1843 hneď nasledujúceho dňa na Nový rok 1844
            vyskytol sa na verejnosť celý rad mladých bojovníkov, odhodlaných položiť na váhu svoje
            osoby a ich osudy za milovaného učiteľa svojho. Poznačím tuná mená ich. Boli títo
            slovenskí študenti nasledujúci: Janko Kráľ, J. Matúška,
[
1082
]
J. Kučera, Mikuláš Dohnányi, Ľudovít Babylon, Peter Kellner, Ľudovít Gál,
            Samo Štúr, S. Hanzlíček, Daniel Minich, Drahotin Hájiček, Gustáv Koričanský, Michal
            Kolpaský, Pavel Bottka, Eduard Škultéty, Karol Hrenčík, Ľudovít Reuss, Samo Štefanovič,
            Andrej Klimo, Peter Jamriška, Ľudovít Gáber a Karol Černo. Títo podpísali a odoslali
            superintendentovi Jozeffymu nasledujúce osvedčenie:
„Důstojný Pane, Velebný Otče! Květuplná naděje života slovenského spočívá v ústavě
            břetislavském, on jest srdcem jeho, v kterém všecky žily Slováků spojené krev života
            národního celým tělem národa provádějí, on jest ohništěm, na kterém svatý oheň plápolá a
            city i mysle rozněcuje. Ale povznesla se záhubonosná bouře nad Břetislavovu rachotem
            hromu probila srdce a rozrazila ohniště života Slováků. Na místném konventě, 31.
            prosince 1843 držaném, uzavřeno jest, aby Velectěný náš náměstník professorátu, p.
            Ludevít Štúr, ačkoli Důst. p. superintendent a někteří jiní jej výborně bránili, pod tou
            záminkou, že před tím konventu představen nebyl, vlastně však proto, jak se i p. Wigand
            v konventě zjevně vyjádřil, že jest vroucným národa synem, za jakového se i ve
            veřejnosti osvědčil, od náměstnictví odstraněn byl. Z té příčiny tedy, odstraněním
            Vysoceuctěného p. náměstníka, když již věkem sešlý p. prof. Palkovič přednášení osobně
            držeti nemůže, ústav náš se rozpadnouti musí. Dobře vidí nepřátelé naši, že stávání a
            rozkvět ústavu našeho s velectěným p. náměstníkem potřebně souvisí, a proto obořili se
            naň, aby povalivše jej smrtelnou ránu zaťali životu národa slovenského. Na
            Velezasloužilého p. Palkoviče nabíhají, aby aneb profesůru složil, aneb aby osobně učil.
            Hrozný následek všelikých těch dotírání nepřátel je tedy odstranění náměstníka. Nic
            neprospělo zápalu plné zastávání věci naší jak pana učitele našeho Palkoviče, tak i
            jiných, nešetřeno práv dištriktu Velebného, nebráno na váhu dopisů Velebných seniorátů,
            jako ani Vašich Důstojností, Vašeho a p. Dra Seberínyho, konečně zamítnuta i prosba vyše
            60. studujících a úpěnlivě o ponechání jim milovaného učitele prosících. Viděla mládež
            slovenská ve skutku tom nemilosrdném poslední naději svou zmařenou a v hoři těžkém
            obětovala se za ústav slovenský, uzavrouc hromadně opustiti místo to, na kterém se ji
            vyvinovat duchovně k službě národa a církve nedají. A ejhle zanechává již mládež Sion
            svůj a béře se ve jménu Páně na jiné školy.“
Podobných listov rozposláno po Slovensku viacej, v ktorých, pretože medzi touto
            ráznou, uvedomelou mládežou i chudobní i hmotných prostriedkov zbavení sa nachodili,
            žiadáno o podporu pre nich, ktorá sa im aj dostala. Štúr odporúčal mládež túto priazni a
            ochrane. Dojímavé také jedno odporučenie menovite ku superintendentovi Jozeffymu znie:
„Prosbu tuto vroucnou našich šlechetných mladíků, kteří více váží si věcí ducha než
            věcí těla, a jenž svědectví o utisknutí našem hrozném, obětujíce sebe i výhody své,
            vydávají, a za hodné, činné kněze a zastávatele pravdy a opuštěného národu našeho se
            připravují, Vám, Důstojný Pane a Drahý Otče, srdečně poroučí Ludevít Štúr v. r., bývalý
            náměstník ústavu slovenského.“
Píše ďalej zo dňa 3. marca 1844 Štúr:
„Počekal sem se psaním od 27. února, poněvadž naši, neviděvše již žádné jiné pomoci,
            odcházejí do Levoče
[
1083
]
na pokojnější místo. Všech v počtu odchází z Břetislavy 22 mladíků. Poroučím
            ještě jednou těchto šlechetných, odhodlaných, pro věc naši i trpět hotových mládenců
            otcovské péči Vaší, prose Důst. Vaši co nejvroucněji, aby Ste jim ráčili slovem i
            skutkem pomáhati, což že učiniti ráčíte, všickni od Otcovského Vašeho Slovákům, tomu
            našemu utisknutému kmenu, nakloněného srdce očekáváme. Za šlechetné mladíky tyto panuje
            u všech našich veliký soucit, kterýž se i skutkem vyjevuje. — Na budoucí dištriktuální
            konvent hleděti budeme shromážditi co nejvíce našinců; kýžby jen i odjinud, jmenovitě od
            Vás, Otcové naši, a od Velebných seniorátů jiných a okolí memoriály ku konventu tomu
            popřicházely. Tam se již musí jednou rozhodnouti ta otázka, kdo má voliti professora, a
            kdyby potřeba byla, i jeho náměstníka. Pakli se tam věc dobře neskončí, musí se přenésti
            naše stolice na jiné školy, kde nám místní konvent bude příznivější.“
Dôležitý je list Palkovičov, ktorý pred Bajcsym vyhováral slovenčinu,
[
1084
]
a že nieto veľkého rozdielu medzi ňou a češtinou; tenže v liste svojom zo
            dňa 5. januára 1844 na Jozeffyho písanom rozohňuje sa už proti nej a všetko nešťastie
            jej pripisuje. Nebadal chudák starík, že nepriatelia ústavu len jeho slabú stranu
            využívajú, naoko zaujímajúc sa za češtinu, o ktorú im neišlo, ale išlo im o získanie si
            Palkoviča proti Štúrovi a z príčiny jeho testamentu. V liste tomto oznamuje Jozeffymu,
            že apeláciu spísal sám, aby to skôr išlo od ruky, keď krátky čas je vymeraný k jej
            oddaniu, a potom rozpisuje sa o priebehu minulých udalostí doslovne takto:
„Na tom fatalním konvente 31. prosince nebyl ani baron Jeszenák, ani pan Škultéty
            (král. fiškal), ani rector prof. Schröer, ani prof. Michnay. Prof. Martiny a Boleman
            byli, ale ani úst neotevřeli, grůf Zay též byl z počátku — ale jak řeč znikla o naší
            věci, schytil se a odešel. Než baron Jesenák, dištr. inšpektoř, předešlý den, v sobotu,
            přijda k p. bisk. Stromskému, důkladně mu mluvil, aby Štúra na konventě nikoli
            nezastával; ,Was dringt sich uns — řka — der Mensch auf! Er fanatisirt die Jugend, ist
            darinn unermüdet; hier ist der Fokus, des seine Strahlen überall hin wirft.‘
[
1085
]
etz. Ale p. biskup Stromsky mu pověděl: ,Ich werde ihn verteidigen, es ist
            dies meine Pflicht, mein Amt erfordert es und viele verlangen es,‘
[
1086
]
což on také i statečně učinil. I u p. Schöera byl tehdáž bar. Jeszenák.
            Pověděl sem i to, že o mé v tomto kritickom čase resignaci Oni (t. j. Jozeffy) a p.
            biskup Seberíny nic slyšeti nechtějí a že se musí nejprve rozhodnouti, kdo a jak budou
            voliti mého nástupce. Na to Bajcsy: ,Der Convent wird von seinem Rechte nich nachlassen;
            wie ich schon auf dem vorletzten distr. Convente erklärte.‘
[
1087
]
Mrzelo (?) mne a líto mi bylo, že mi p. Bajcsy zase po dvakráte v konventě
            veřejně pověděl, že se žáci od Štúra té jakési nové řeči učí, ,die kein Mensch versteht:
            der Herr Professor von Palkovič — pravil pořád — Ihrt aber die reine biblische Sprache,
            und die wollen wir, dass gelehrt wird‘.
[
1088
]
Odpověděl sem krátce, neb již začali jiní mluviti, ,der Unterschied ist
            nicht so gross‘.
[
1089
]
Ale arci přál bych, aby ty nevolné novoty nikdy k takýmto námitkám příčiny
            byly nezavdaly. Všeho tohoto kořeň jsou ony. — Zpráva má (v této appellaci) o konventu
            jest docela pravdivá, na to se mohou spustiti, a nechť jen bude latinská ta appellací,
            ne nemecká, míníme 1 ex. i do Nitranského seniorátu poslati, aby i ti appellovali, ba
            celý distrikt. Štúr i žáci jsou ke všemu odhodlaní, skutečně chtějí odjíti“ atd.
Charakteristický a Jozeffyho hodný je list zo dňa 7. marca 1844, ktorý upravil tento
            na Martinyho a Schröera, najvernejších zastávateľov Štúrových:
„Hochgelehrteste Herren, Hochverehrte Herren Professoren! Mit tiefstem Schmerz und
            Entrüstung hatte uns die willkührliche anmassende Disposition des Herrn Schul-Inspectors
            von Bajcsy erfüllt, wo er dem Herrn Stúr als supplirenden Professor der slavischen
            Sprache und Literatur die Vorlesungen darüber zu halten verboth, unter dem so nichtigen
            Vorwand, dass er ihm und dem Rector nicht vorgestellt worden sei. Es erbitterte aufs
            äuserste die ganze Evang. slavische Geistlichkeit je mehr sie einsah, dass diese
            kränkende Verfolgung der Slaven von eigenen Glaubensgenossen und von Männern herrühre,
            die selbst dem slawischen Stamme entsprossen sind. Doch wir hoffen mit voller
            Zuversicht, dass ein löblicher Kirchen-Convent eine solche willkührliche ungerechte
            Massregel weder billigen, noch bestätigen werde. Wir hoffen es in der festen
            Ueberzeugung, dass sich in dem löbl. Kirchen-Convent viele Männer vorfinden, die mat
            vielseitiger Bildung auch die Liebe zu allem Wahren, Guten und Schönen verbinden; die
            erhaben über alle Nationalvorurtheile die evang. Lehrfreiheit in Schutz nehmen werden;
            die keine nützliche Wissenschaft unterdrücken lassen; sondern jede vielmehr fördern, und
            eingedenk dessen, dass der Kirchen-Convent eigentlich nichts dem Professor zahlt, auch
            die Rechte derjenigen, die zu ihrem Nutz einen Professor anstellen und wohl wissen
            werden, wer zu dem Amte taugt, nich schmälern werden. Und diese unsere Hoffnung hat uns
            nicht betrogen, indem wie wir vernahmen, mehrere einsichtsvolle und edelsinnige Männer
            die gerechte Sache der Slaven kräftig vertheidigten und den freien Unterricht in der
            slavischen Sprache erkämpften. Aber leider in dem Schulconsess, wo wir es am wenigsten
            geglaubt hätten, musste der für die slavischee Catheder so ganz geeignete, sowohl der
            Jugend, als der ganzen evang. slavischen Geistlichkeit der drei Professoren (Boleman,
            Schimko, Michnay), Söhnen dreier evang. Geistlichen, welche die Slaven grossgezogen, und
            die zum Verräthern an ihren eigenen Blute geworden sind, um Gunst der Magyaromannen
            buhlend, seines so nützlichen Amtes beraubt werden!! Ewige Schande wird sie bei den
            Slaven brandmarken. —
Ihnen aber, hochverehrteste Herrn, die Sie nächst den hochwürdigsten Herrn
            Superintendenten Stromsky, wie es wissenschaftliche, edelgesinnte Männern ziemt, erhaben
            über engherzige Nationalvorurtheile, ohne Rücksicht auf Menschengunst oder Ungunst,
            bloss im Gefühle der Gerechtigkeit, kräftig und männlich für Wahrheit und Recht, für die
            gerechte Sache der so hart verfolgten Slaven stritten, sage ich im Namen der ganzen
            evang. slavischen Geistlichkeit, welche diese Charakterfestigkeit und Edelmuth zu
            würdigen weiss, den innigsten Dank!! Zu dem beseligenden Bewustsein edel gehandelt und
            sich der Unterdrückten angenommen zu haben, möge Ihnen Gott noch reichlichen Lohn und
            Segen ertheilen. Und trotzdem, dass Ihre aufrichtigen edlen Bestrebungen nicht den
            erwünschten Zweck erreichten: so werden Ihre hochverehrten Namen auf ewige Zeiten in den
            dankbaren Herzen der Slaven glänzen. Gott möge Sie erhalten und stärken zur Zierde des
            Lyceums und zum Nutzen der evang. Kirche. Unvergesslich werden uns auch die Namen der
            edelgesinnten Herren von Škultety, Zechmeister, Lang, Wiegand, Würzler etc., welche
            gleichfalls kräftig für die gerechts Sache sprachen, bleiben.
Der trefflichen, unschuldig verfolgten Stúr empfehlen wir noch ferner Ihrer
            Protection und Gebogenheit. Uebrigens usw. Tiszolcz, 7. Märc 1844. P. Jozeffy.“
[
1090
]
Štúra nechám samého tiež hovoriť o katastrofe tejto, jeho duchu a srdcu s toľkým
            aparátom nepriateľských síl pripravenej, píše:
„V Bretislave 1844. dňa 6. brezna“ svojmu Ctibohovi (Zochovi): „Drahý, Predrahý
            Ctibohu! Tu Ti píšem o našich rezkých, odhodlaných, statočných mladých bratoch, ktorí
            vidiac, čo sa s ústavom urobilo, mesto toto prenasledovania Slovákov nechávajú a na
            pokojnejšie a Slovákom prajnejšie miesta sa poberajú. Hodní sú mládenci naši, oni už za
            mladi dokazujú, že za našu vec trpeť sú hotoví a že sa za pravdu Slovákov posvätiť
            znajú. V smutných našich a žalostných okolnosťach toto nám potechy dodáva. Brat môj
            drahý! Že sa toto nešťastie na nás zvalilo, nenie žiadna iná príčina, ako tá, že naša
            stolica slovenská nenie usporiadaná, čo s hanbou vyznať musíme. Neni ešte ani to
            ustanovené, kto má právo profesora a, keď by bolo treba, jeho námestníka voliť. Teraz
            teda je našou najsvätejšou povinnosťou, jestli žiť chceme, jestli nechceme docela do
            prachu jako nejaká zberba padnúť, stolicu našu priviesť do poriadku, a to síce pri
            najbližšom dištriktuálnom konvente. Volanie sa tam musí ustanoviť. Čo sme sa my tu
            niekoľkí o tom zhovárali, za dobré sme uznali, aby dištrikt, t. j. cirkvi volili, a keď
            by na to nechcel pristať miestny konvent, nech dištrikt troch kandiduje a nech si potom
            miestny konvent jedného z nich volí. Mňa už sotva budete môcť posadiť na stolicu, po
            ktorej som tak túžil, ale nech len bude profesor znamenitý, ja budem tak spokojný, jako
            bych sám tam sedel. Myslím, že nebude vrúcnejšieho Slováka, ktorý by, keď len bude môcť,
            na tento dištriktuálny konvent neprišiel a medzi týmito budem očakávať aj Teba, Ctibohu,
            Ty verná duša slovenská. — Čakať Ťa budeme aj s p. Matúškom (Jurajom, vtedy
            istebnianskym farárom), ktorý by už mohol zo svojej tichosti vystúpiť a za Slovákov na
            pole sa postaviť. Stolica táto je hradba Slovákov, i uvidíme teda, čo Slováci za svoju
            hradbu urobiť sú vstave. To ukáže, či ešte majú trochu sily a či majú zasľúbenie života.
            Príď, príď, drahý náš a doveď i iných bojovníkov. Miško Hodža Vás na svoju príležitosť
            poberie. Dorozumejte sa o to s ním. Nezabúdaj na Tvojho srdečného, prenasledovaného
            Ľudovíta.“
Písal už čistou slovenčinou, len ešte bernoláckou ortografiou bez
y
a so zmäkčujúcimi značkami nad spoluhláskami mäkkými. Dôležitý
            bol tiež jeho list na Zocha, písaný hneď na počiatku roku, ktorý ale obsahuje len
            potvrdenia mnou už líčených udalostí na konci r. 1843; nové je v ňom len to, že Bajcsy
            so Šimkom za horúca, skorej než príde dištriktuálny konvent, nastrčiť chceli za
            námestníka slovenského profesorátu tamojšieho druhej či tretej triedy meštianskej školy
            učiteľa Procházku, rodeného síce Čecha, „ale o vec našu nič sa nestarajúceho a len po
            pedagógiách behajúceho“. A bolo by sa to iste i previedlo, ale Procházka
[
1091
]
mal viacej svedomitosti než slávny inšpektorát i so Šimko—Boleman—Michnaym a
            odoprel prijatie z príčiny tej, že sa ku profesúre slovanskej nikdy nepripravoval.
            Chudák nebadal, že práve takého chce Bajcsy a Šimko et consortes!
[
1092
]
List Štúrov na Jozeffyho zo dňa 5. apríla 1844 obsahuje tie hlboké výrazy jeho smútku
            na jednej a jeho vďačnosti k obrancom na druhej strane. Píše:
„V bouřkách a pronásledováních věděti sebe podporována od mužů nejšlechetnějších,
            zásluh plných a požehnaných slouží k hlubokému uspokojení duše pohromami sevřené a
            pronásledováním stíhané a k takovémuto uspokojení přišel jsme i já, vida, jak Vy, Otče
            Nejdůstojnější, soucitný pohled na mne upínáte, jak se mne pořád i dále otcovsky
            ujímáte. Mimo mnohé jiné důkazy sloužily mi k poznání otcovské této náklonnosti Vaši i
            listy nejnověji zdejším pp. professorům, jenž se nás ujímali i jiným psané, zač všecko
            vzdávám Vám díky nejvroucnější. Ochraňujtež mne jen i dále, jest mi zajisté této
            otcovské ochrany Vaši nanejvýš v těchto bouřlivých časích zapotřebí.“
A zase tomu samému píše zo dňa 23. mája 1844, potom ako zprávu už mnou na svojom
            mieste zmienenú, o vyslanstve našom druhom do Viedne podal, v záujme vysťahovalcov
            bratislavských a ich vedenia kroz spoľahlivého niektorého staršieho študenta toto:
„Dostal som zprávu, že náš znamenitý Francisci již u Vás byl a Důstojnost Vaši o
            pomoc v Levoči prosil.
[
1093
]
Ach, račtež to učiniti a podporujtež toho odhodlaného, věci naší spravedlivé
            zasvěcence. Nadějeme se pevně, že jej i jiní tamější páni, jenž věci naší přejí,
            napomáhati budou.“
V tejto záležitosti o daní vysťahovalcom do Levoče sa uchýlivším usadlého dákeho
            vodcu a učiteľa, píše Hodža o tomto čase — list je náhodou bez dátumu — dôstojnému
            Jozeffymu medzi iným:
„Z břetislavského ústavu je nic. Palkovič přestal přednášet, nebo neměl žádných
            posluchačů. S dištriktuálným konventem se odtahuje proto, jako se Štúr domýšlí, aby se
            to uchlácholilo a začačkalo. Ó, kdyby sme my jen těchto boholásky prázdných lidí
            nepotřebovali. Nepotřebovali jejich nenárodních, nám cizích, ba protivných škol! Většího
            neštěstí nemůže potkati národ jeden, jako když u svého nepřítele žebrati musí, ani
            člověka: nebo tam jest úplné upodnožení, povalení i osoby i věci. — Ale z Levoče byli
            mladíci u mne na oslovení to, aby sme z Liptova na konvent levočský se prosebně
            obrátili, by dovoleno bylo ústav držeti na Lyceum, kdežby Francisci slovančinu darmo
            předkládal, ničeho nežádaje, jen aby mu to povoleno bylo. Pěkně, krásně! Ó já vím, že
            mladý svět slovenský veleduché úmysly v sobě nosí; úmysl jediný alespoň ještě, ten, jimž
            jest svět vykoupen — obětovati sebe. Z naši strany nic se posud neučinilo, ačprávě jsem
            o to nástojil.“
Koniec osudného toho školského roku 1843/4 takto zakončuje utrmácaný a ako uštvaný
            jeleň zomdlený Ľudovít Štúr:
„V Břetislavě 1844. dne 22. června. Důst., Vysokoctěný Pane! Na odchodu ze smutných
            zbořenin těchto, kteréž s krvácejícím srdcem opuštím, vzdávám a posílám Vám za Vaši
            otcovskou o ústav náš a mne péči, pri sklonku školského tohoto roku srdečné synovské
            díky i ujišťuji Vaší Důstojnost, že dotud, pokud mne stávati bude, vděčná na všecko to
            upomínka z mysli mé nevyhyne. Ujímejtež se jen i dále, Otče, věci nejsvatější,
            utisknutého lidu mého, ujímejtež se tak snažně, jako dosud Jste se ujímati ráčili, aby
            jednou, kdy Vás Bůh k sobě povolá, odebral Jste se požehnávaný, vroucně oplakávaný od
            lidu svého k otcům minulým. Ach, bdiž jen ruka Páně nad Vámi a dej Vám ještě dožíti dnů
            dlouhých, od těchto šťastnějších, radostnějších.“
Štúr po vyhlásenej jeho suspenzii za celý týždeň nevychádzal z domu, žil iba svojej
            dume, život udržujúc si len skromným pokrmom, donášaným mu skrz najmladšieho bratríka
            Janka Štúra.
A tak heslo liberálnym Zaym ľahkomyseľne z úst vypustené „Hic argumenta nihil opitulantur“
[
1094
]
previedlo sa dôsledne s mnohou schytralosťou a nadužívaním moci,mnohým s
            opravdivým tureckým pátosom: „Sic volo, sic jubeo, stet pro ratione valuntas.“
[
1095
]
V kotle tomto náruživostí ľudských, vlastne v skazenej polyarchiou
            protestantskej cirkvi v Uhorku, zoškvračili moderní títo šovinisti renegátstva
            cirkevného i národného, vieru i cirkev, prirodzené i písané, božské i ľudské právo
            národa na oškvarok chatrný frázovitého, farizejského maďarizmu.
Ešte raz mali sa drevcia lámať na dištriktuálnom konvente, ešte raz malo sa dotvrdiť
            heslo Zayho „Hic argumenta nihil opiulantur“, aby zjavným stalo sa, že celá
            reprezentácia národa maďarského nesie sa k vyhubeniu národa o vlasť uhorskú tak veľmi
            zaslúžilého slovenského, a aby proroctvo Palkovičovo „Vereor sane, ne hinc ingrata et
            longa nascatur história“
[
1096
]
naplnilo sa ešte za života jeho.
Z uvedených memoriálov a dopisov ku konventu prešporskému a mužom jednotlivým jasne
            vidí sa, kde je pravda a kde lož, prechmat, nadužívanie moci, uzurpácia, schytralosť;
            ale korunu postavili na hlavu všetkých týchto dovedení kňazi z východného Slovenska, z
            tej strany, kde od dvoch desaťročí najbesnejšie sane vraždy a mordov vyletujú na národ
            náš.
Ešte určitejšie totiž, rozvedenejšie a ak možno dôkladnejšie, aspoň iste dôraznejšie
            písali na dištriktuálny konvent preddunajskí výteční obrancovia vecí cirkevno-národnej
            zo superintendencie Jozeffyho, sám tento apoštolský neohrozený biskup a jeho kňazi,
            ktorých mená stojtež tuná: Samuel Reisz,
[
1097
]
Samuel Tomášik
[
1098
]
— spevec nesmrteľnej piesne „Hej Slováci“, Samuel Ferienčík, Samuel
            Koričanský, Pavel Koreň, Karol Bradovka,
[
1099
]
Karol Jakobei
[
1100
]
a Anton Penzel.
[
1101
]
Memorandum peknou, čistou, stručnou a priezračnou latinou písané, odkrýva
            katónskou logikou
[
1102
]
všetky nezmysly haraburdákov tohovekých, narušujúcich pokoj medzi
            vierovyznaniami a národmi uhorskej krajiny, počínajúc hneď s rokom 1841, v ktorom
            bláznivé ich idey z generálneho konventu vypustené boli a hrozili záhubou cirkvi i škole
            evanjelickej. Príčinu toho hľadajú mužovia títo nie v ľude, ktorému ošklivia sa tieto
            prevrátenosti, nie u kňažstva, ktoré povinnostiam úradu svojho verne zadosť robí, nie u
            všetkých svetských pánov, z ktorých premnohí vinu toho od seba odmietajú, ale vinu
            hriešnu nachádzajú toho len u dajedných, „sed paucos duntaxat viros immaturis
            opinionibus inescatos, res civiles cum ecclesiasticis confundentes Ecclesiam
            Religionemque indifferentismo suo inquinantes, nec quid ecclesiae scholaeque prosit aut
            obsit satis intelligentes, designare cogimur“,
[
1103
]
hovoria vo svojom memorande.
[
1104
]
Teda už vtedy v tom, v čom i teraz, ležalo zlé, v nezrelých, ktorými kŕmení
            boli, mienkach jednotlivcov, mätúcich veci svetské s cirkevnými, cirkev ale a
            náboženstvo indiferentizmom svojím zanešvárajúcich a neznajúcich dostatočne rozvážiť, čo
            by cirkvi a škole prospieť alebo škodiť mohlo. Takíto mužovia uzavreli medzi sebou
            väčšinu vyznavačov evanjelických, po celej krajine rozosiatych, tých, ktorí slovenskou
            rečou, svojou to materčinou, jedine i vzdelávaní i ku mravom dobrým vedení a v nich
            udržovaní byť môžu a chcú, donútiť ku prevádzaniu cieľov a úmyslov svojich, ukrývajúc sa
            za zákonmi vlasti, stoja v prvom rade bojujúcich, ktorých boj v prevracaní a prekrúcaní
            týchto zákonov záleží a ktorí neostýchajú sa všetko všelijakými spôsobmi zinačovať a
            prevracať, nedbajúc a nestarajúc sa o to, či nástrahy ich so zákonmi vlasti, právami a
            zákonmi ľudskosti, potrebami cirkvi a škôl, vernosťou slovenského národa vo všetkom
            povinnosti svoje naproti vlasti plniaceho, zrovnať sa dá alebo nie. A títo všeteční,
            domnienok svojich predpojatých bojovníci, chcú verný, ťarchy krajinské trpezlivo
            znášajúci a pritom biedu trúci národ slovenský ešte len i o tú poslednú podporu
            náboženstva a mravnosti jeho, o reč materinskú pripraviť, prirodzených jeho práv ho
            pozbaviť a donútiť cudzou rečou žalovať sa a brániť, cudzou rečou rozkazy prijímať,
            výroky vyslýchať, ba cudzou rečou i Bohu slúžiť, slovo božie počúvať a mládež školskú v
            neznámej reči katechizmu vyučovať! Títo ľudia s natískaním maďarčiny národu slovenskému,
            pripravujú ho o čas najpotrebnejší, k nadobývaniu užitočných známostí a k výchove
            kresťanskej, a ešte v tom zásluhy hľadajú, keď ctihodných mužov, pracujúcich v cirkvách
            slovenských, ako panslavistov udávajú, očerňujú a bez všetkých dôvodov pred obecenstvom
            maďarským pomlúvajú a k nenávisti a potupovaniu ho spoluobčanov svojich vyzývať sa
            nestydia. A všetko to robia ako na rozkaz vlasti, menujúc túto pošetilosť svoju
            patriotizmom!
Najvypuklejší a prirodzene, verejnej pozornosti hodný príklad toho máme na odstránení
            vysokučeného p. Ľudovíta Štúra z námestníctva profesorátu slovenskej reči a literatúry v Prešporku.
[
1105
]
„Pán Bajcsy,“ znie ďalej memorandum, „udával najprv príčinu odstránenia Štúra tú, že
            vraj nepredstavil sa jemu, ale ľahkosť a smiešnosť dôvodu svojho sám uznajúc, hneď
            pousiloval sa mocnejším ho podoprieť a dôvodil z podozrenia, že vraj Štúr je človek
            nebezpečný. Nuž ale veď to, čo samo potrebuje potvrdenie, nemohlo byť potvrdením iného;
            táto obžaloba, táto denunciácia nemohla byť potvrdením, poneváč p. Bajcsy bál sa
            predniesť dôvody svoje za ňu, a práve preto siahol k tretiemu dôvodu, tak mĺkvemu ako
            predošlé, k autorite totiž, ktorú mu ale nikto nezveril a myslel, že poslúži veci
            svojej, keď brevi manu sám rozotne uzol. Bez vyslyšania teda Štúra, bez dokázania mu
            viny, ako sudca vyslovil: Kartágo musí byť zotrené,
[
1106
]
a oznámil mužovi verejnej chvály pre zásluhy svoje o lýceum plnému, že
            prestať má s prednáškami reči a literatúry slovenskej. No i to nepostačovalo, užil teda
            nového podvodu a ustanovil, zase bez splnomocnenia ho k tomu, nový spôsob pokračovania,
            stvoril nové fórum, ktoré by ho podoprelo, toto fórum mali byť profesori lyceálni, z
            ktorých — to dobre vedel Bajcsy — traja proti dvom budú nadržovať jemu proti Štúrovi.
My dobre vieme, že vysokoučení mužovia, pp. Martiny a Schröer, o veci našej
            spravodlivý súd vynášali, ako už predtým na konvente s dôstojným pánom superintendentom
            Stromským, veľkomožným a blahorodými pp. Škultétym, dr. Würzlerom, Zechmeistrom,
            Wigandom a i. statne sa veci spravodlivej ujali, takže nemohli premoženými byť — za čo
            ich z duše večne ctiť neprestanem — ale tu v tomto novom fóru pp. Boleman, Michnay a
            Šimko, iste nie z dôvodov, ale len pre zaľúbenie sa pánu Bajcsymu, aj bez dôvodov
            poddali sa, bohužiaľ, poslednému. Ich kolegovia, Martiny a Schröer, zostali takým činom
            v menšine.
Keď tieto nápady na náš život prišli nám k vedomosti, obrátili sme sa hneď, nielen ja
            tu podpísaný potiský superintendent, ale i superintendent banský, a mnohí iní privátni i
            v úradoch postavení a rozkvet cirkvi a škôl našich napomáhať žiadostiví mužovia s
            prosbami vrúcnymi ku konventu prešporskému, aby muža o školy jeho tak zaslúžilého proti
            výčinom týmto nezákonným ochraňovať a jeho v povolaní tomto, v ktorom s tak veľkou
            zručnosťou, tak bez každej osobnej pohodlnosti si počínal, že nielen celého študentstva
            najhorúcejšiu lásku, ale i celého obecenstva slovenského v najvyššom stupni dôveru a
            vďačnosť vyzískal si, aký hovoríme, Ľudovíta Štúra i naďalej ochraňovať a v povolaní
            jeho potvrdiť ráčil. Tieto naše prosby urodzený pán Bajcsy nie veľmi ľudskými a slušnými
            slovami doprosta ráčil odmietnuť, hovoriac: „Wir brauchen keinen Fremden Einfluss“;
[
1107
]
ktorý nehodný spôsob zachádzania s nami, keď čím ďalej sme o tom rozmýšľali,
            tým väčšiu vždy bolesť v srdciach našich vzbudzoval a menovite horkosť a nespokojnú
            myseľ v nás plodil; obrátili sme sa na osvieteného pána generálneho inšpektora grófa
            Zayho, na jehožto očiach všetko toto dialo sa, a žiadali sme ho, aby už raz koniec bol
            uložený tomuto svojvoľnému nebezpečnému počínaniu. Ale, bohužiaľ, dosiaľ žiadostiam
            našim nie je vyhovené. A mládež naša, toľkými pletichami a takým týraním utrýznená, v
            zimušnom, sychravom počasí stred behu svojich štúdií z Prešporka inam sťahovať sa
            donútená bola. Z rečeného už vysvitá:
1. Že urodzený p. Bajcsy schvátil na seba právomocenstvo, aké mu nikdy nebolo
            udelené, ba proti uzavretiu slávneho a velebného dištriktu preddunajského, ktorý katedru
            slovenskú pod svoju ochranu prijal a vysokoučeného Štúra za námestníka profesorátu
            ustanovil, zrovna prehrešil sa. Aké ohavné je uchvatiteľstvo moci skrze p. Bajcsyho
            spáchané, vysvitá už stadiaľ, že nevyslýchaného, neodsúdeného muža milovaného,
            vyskozaslúžilého, svojmu nespravodlivému výroku podvrhnúť opovážil sa. Takýto spôsob
            jednania môže celé naše vnútorné zariadenie zničiť, a ak má v platnosti zostať, aj pád
            cirkvi a školy zapríčiniť. A nedá sa tajiť ani to, že p. Bajcsy, zavrhnúc toľkých mužov
            prosby a žiadosti, nedbajúc na reprezentácie
[
1108
]
a opovrhnúc tak mnohých cirkví, seniorátov a ich škôl potreby, konečne
            nešetriac spravodlivosti a rovnoprávnosti pravidiel, premnohých obojakého stavu mužov
            rozhorčil, príčinu ku svárom, celému telu evanjelickému tak veľmi škodlivým, zavdal a
            všetkým tým ako v lone cirkvi domácej, tak i v evanjelíctve zahraničnom veliké
            pohoršenie spôsobil. Vysvitá z pokračovania toho ďalej, po:
2. Že p. Bajcsyho uchvatiteľstvo (uzurpácia) nemá žiadnych medzí a hraníc. Lebo keď
            odstránenie z úradu i najnepatrnejšieho má za následok stratu zásluh, spôsobu života a
            povolania, cti, činnosti, áno, mravnosti, prečo i takéto tresty jedine na spáchaný,
            dosvedčený a riadnym súdom dohnaný a súdený zločin, vynášané byť môžu, svojvoľný tento
            spôsob pokračovania p. Bajcsyho, nezakladajúci sa na žiadnej alegovanej pravote, na
            žiadnych dôkazoch, zaslúžene a po práve má byť zazlený.
3. Jestliby sa ale ten spôsob pokračovania urodzeného p. Bajcsyho tým, teraz od
            mnohých obľúbeným dôvodom vyhovárať alebo práve schvaľovať mal, že vysokoučený p. Štúr
            vštepoval so známosťou reči i lásku k národu slovenskému a tým prehrešil sa proti zákonu
            o reči maďarskej ako diplomatickej, donesenému a proti národnosti a reči maďarskej,
            proti ktorej tým samým činom nenávisť vzbudzovať mal a tak preťažkého zločinu na vlasti
            dopustiť mal sa, z ktorých príčin teda i toto odstránenie z úradu zaslúžil; my naproti
            tomuto dôvodeniu najsilnejšie presvedčení sme, že vysokoučený tento muž viny tejto ani
            najmenej nedopustil sa. Lebo jestli lásku k reči slovenskej poslucháčom svojim
            vštepoval, tým nič inšieho nečinil, jedine to, čo povinnosť vyžadovala; každý zaiste
            učiteľ tým šťastnejšie a s tým väčším prospechom, bárs v ktorej vede pokračuje vtedy,
            keď najprv lásku k nej v dušiach poslucháčov vzbudil. Ale ktože, prosíme, i z
            najchytralejších dokáže, že ten, kto daktorej vede lebo reči vyučuje, tým
            nespravodlivosti dákej proti iným vedám alebo rečiam dopúšťa sa, alebo práve nenávisť
            naproti ním prechováva? Či kto učí sa nemecky, francúzsky, ten preto maďarskú reč
            nenávidí? Alebo vari táto hlúposť len ctiteľov a vzdelávateľov slovančiny napadla, že by
            len oni pri vzdelávaní sa vo svojej, iné a najmä maďarskú, i tak zákonom za diplomatickú
            v zemi vyhlásenú reč nenávidieť a ju so škodou vlastnou zanedbávať mali? Že tejto viny
            ani vysokoučený Štúr, ani mládež slovenská nedopustili sa, leží na dlani, keď i onen,
            mimo iných rečí, i v maďarskej vyznačuje sa, hovoriac ju i píšuc v nej, i táto od neho
            vedená k pravej humanite a odvádzaná od darobných hádok s Maďarmi, aké teraz na školách
            panujú, známosťami veľa jazykov, a medzi týmito i maďarčiny, vyniká. Nuž a kto im to,
            prosíme, za zlé pokladať bude, keď pamätliví učenia svojho učia a vzdelávajú sa vo
            slovančine, v ktorej reči jeden raz ako kňazi a učitelia ľudu evanjelického, ktorý
            väčšinu tejže cirkvi v Uhorsku tvorí, tenže vzdelávať budú? A či nie je k tomu cieľu
            založená pred štyridsiatimi rokmi táto katedra? Privátni mužovia, chtiac poslúžiť
            potrebám cirkví slovenských, založili v Prešporku túto stolicu, ktorú do lona svojho
            prijal slávny konvent prešporskej cirkvi a slávny a velebný konvent dištriktuálny ju
            ochraňuje. A teraz chcú horlivci, nemajúci žiadnych medzí a hraníc v rozširovaní
            maďarčiny a zúriaci proti reči slovenskej, stolicu túto podvrátiť a odstrániť, ktorá
            najväčšia nespravodlivosť k cirkvi evanjelickej a národu slovenskému, musí
            najpálčivejšiu rozhorčenosť v dušiach našich plodiť, najmä keď vidíme povstávať katedry
            slovanské na vysokých školách vo Vratislave, v Berlíne, v Lipsku, v Paríži a najnovšie i
            v Ríme. Či môžeme ľahostajne znášať túto krivdu tu, kde toľké milióny rečou slovanskou
            hovoria a jedine v tejto reči ku vzdelanosti rozumovej i náboženskej dostať sa môžu? A
            keď tomu tak je, ako sa opováži urodzený pán Bajcsy, alebo ktokoľvek iný takýmto
            spôsobom jednania usilovanie naše docela zákonné prekážať a všetkými neslušnými
            prostriedkami nišiť a kaziť?
4. Spravodlivo teda žalujeme sa na p. Bajcsyho a viníme ho z nenávisti proti národu a
            jazyku svojmu, čo naposledy dokázal tým, že na miesto slávneho muža a učenca,
            vysokoučeného pána Ľudovíta Štúra iného, jemu čo do spôsobnosti a sily vonkoncom
            nerovného námestníka podstrčiť usiluje sa. A my sme dostatočne už spozorovali, že kumšty
            tieto iného cieľa nemajú a k tomu aj náležite uspôsobené sú, ako smrteľne cirkev našu
            raniť a mládencov schopných, ktorí sa cirkvi a škole posvätili, posmechu vystaviť. Či
            tak chce sa starať p. Bajcsy o duchovný rozkvet toľkých tisícov? Pán Bajcsy prehrešil sa
            tým i proti samému lýceu prešporskému, dosiaľ najkvetúcejšiemu. Však každý dobrý
            inšpektor kvet škôl tým napomáhať usiluje sa, že hľadí svedomite získať si profesorov
            dokonalých a vo svojom odbore vied preslulých, aby mládeži podal príležitosť rozličné
            vedy a reči môcť pod ich správou vzdelávať; lebo len do takých ústavov hrnie sa mládež
            vedychtivá. Nuž a tu urodzený pán Bajcsy muža vo svojom odbore dokonalého, slávneho
            profesora Palkoviča, už vekom zlomeného, náležite a s veľkou chválou zastupujúceho,
            schytrale odstraňuje a na jeho miesto nastrkuje ľudí hocjakých, bár aj nespôsobných, len
            aby tieň bol zachovaný, ale cieľ vlastný katedry slovanskej zmarený.
A preto, ak nechceme zradcami stať sa najsvätejšieho náboženstva, zapomínateľmi na
            svoje povinnosti a nevernými šafármi, nádobno nám cítiť sa povinnými vyhlásiť, že my
            zásadu tú, podľa ktorej blaho cirkvi po božskom i ľudskom práve napomáhať zaviazaní sme,
            žiadnemu výroku a moci nepodáme, ale usilovať budeme sa, najvernejšie a zo všetkých síl
            k tomu pracovať, aby sme napomohli blaho ľudu nám zvereného vzdelanosťou mravnou a
            náboženskou.
Čomu keď tak je, slávny a velebný dištriktuálny konvent prosíme:
1. Urodzeného pána Bajcsyho na zodpovednosť pre výčin jeho potiahnuť a úradu
            inšpektorského škôl prešporských, ako pre prítomný pád, tak i pre budúcnosť, menovite
            ohľadom povolávania alebo odstraňovania profesora slovenského ústavu, potrebné medze
            položiť.
2. Ráčiž slávny a velebný dištriktuálny konvent katedru slovenskú pod svoj
            bezprostredný dohľad, bár, jestli sa tak zdať bude cieľu primeraným, spojeno so slávnym
            konventom miestnym, postaviť; vysokoučeného pána Ľudevíta Štúra, muža k zastupovaniu
            katedry tejto výborne pripraveného, duchom povoľného, beznáročného a k získaniu mládeže
            pre vedy nadmieru spôsobilého, v úrade námestníka potvrdiť a slávnostne inštalovať; na
            ten ale pád, keď by budúcne profesor slovenský voliť sa mal, nech by sa určilo, ktorými
            hlasmi by taký volený byť mal, naším napr. zdaním, mal by každý seniorát preddunajský
            troch k tomu úradu kandidovať, superintendenti potiský a banský každý podobne troch, ako
            i konvent miestny prešporský troch, hlasy tieto by sa v partikulárnom dištriktuálnom konvente
[
1109
]
otvorili a traja väčšinu hlasov dosiahnuvší, vystavili by sa ako kandidáti
            profesúry, týmto istým spôsobom dokonala by sa i voľba konečná, takže väčšinu
            dosiahnuvší kandidát stal by sa a inštalovaný by bol slávnostne za profesora reči a
            literatúry slovanskej. Konečne:
3. Ráčiž slávny a velebný dištriktuálny konvent vysokoučených pánov profesorov
            prešporských, menovite v. pp. Bolemana, Michnayho a Šimku v protokole napomenúť aby
            nezapomínali na to, že blaho a rozkvet cirkví a škôl našich nie je závislý od súkromných
            mienok alebo od prekrúcanín zákona krajinského; ale požaduje sa od profesorov právom,
            aby viacej hľadeli poslúžiť tak velikým potrebám cirkví, než zaľúbiť sa niektorým
            jednotlivcom, a nech nezabúdajú, že oni zodpovední sú nielen božiemu, ale i cirkevnému
            súdu. — Ktorí ostatne značíme sa atď. Nasledujú podpisy, tých na čele odseku tohoto
            poznačených mužov a dátum dňa 6. augusta 1844.
Nebudem unúvať ctené čitateľstvo moje opisom dištriktuálneho konventu oného, na ktorý
            toľké nádeje najšľachetnejších mužov skladané boli; veď nepíšem históriu cirkevnú, ani
            nestopujem príčiny velikého úpadku protestantizmu v Uhrách. Dosť bude rečeno, keď
            poviem, že liberálna zásada Zayho „hic argumenta nihil opitulantur“ mala vrch i v sbore
            tomto, na ktorom vývodilo haraburdáctvo polikasterské
[
1110
]
a Štúr bol pre katedru slovanskú v Bratislave naveky stratený; ale aj
            vznikla toho času tá Palkovičom predpovedaná „dlhá, nevďačná história“, decko z
            cudzoložstva, nevery a renegátstva splodené, ktorého vegetovanie mizerne spatrujeme
            podnes my a dlho i potomci naši spatrovať majú. „Ingrata et longa historia nata est.“
[
1111
]
Štúra porazili síce, ale nevzali mu ani česť a slávu mena a ani možnosť jeho
            pôsobenia, ďalekosiahleho v národe a na svete, čo vlastne dosiahnuť chceli. Zay, Bajcsy,
            Jeszenák i s bláznivými ich mozgami tlejú a hnijú v hroboch, kdežto Štúrov mozog vydal
            plody prenášajúce život a požehnanie prinášajúce národu zo dňa na deň viacej. A keď za
            života jeho otočený bol stami vernej, nadšenej junače a tisícami mocných nepriateľov,
            oslavovaný je po smrti miliónmi samých ctiteľov v šírošírom národe slovanskom. Mdloba
            národa vtedajšieho, spriatelená s hriechom bratovraždy, splodila smilno tú históriu,
            ktorou víťazi zaiste pýšiť nebudú sa na veky.
VIII.
Nepriatelia národa slovenského z obdobia liet štyridsiatych charakterizovaní boli
            dostatočne v priebehu života Štúrovho, ich známku videli sme zúplnenú do poslednej črty
            na dištriktuálnom konvente preddunajskom dňa 30. augusta tohoto roku. Zoškvračený
            vražednou nenávisťou — starigáň už zotletý — protivník Štúrov, Mossóczy-Inštruktoris z
            Mošoviec nestydel sa verejne nielen prehlásiť, že minister Trefort natísknúc sa
            luteránom za fórum apelatórium
[
1112
]
a skonfiškujúc ich práva autonómne, sentenciu
[
1113
]
dosť brutálnu prešporských profesorov ešte zostril, neurazil vraj autonómiu
            školskú, ale aj pochvastať sa, že je on — Mossóczy — jeden z tých, ktorí Štúra tak
            víťazne stíhali a prenasledovali! Jeho krvižížnivosť teda ani v starobe nevyhasla,
            kdežto už iní aspoň na starosť zoznali hriech svoj a vinu svoju a oľutovali fanatizmus
            mladosti svojej. Znal som a znám doteraz ľudí, čo sedávali u krvisúdov maďarskej mäteže,
            čo podpisovali a hlasovali za ortiele smrti, vykonanej na Slovákoch nevinných, ktorým za
            vinu pokladala sa ich láska k národu a vernosť ku kráľovi, ktorí ale za celý svet by sa
            tým poblúdením mladosti svojej teraz nepochlúbili, ba neznesú ani len spomienku o tejto
            horečnej dobe života svojho a ani ich nemáte teraz v radoch šovinistov moderných. A tu
            starý cirkevný, luteránsky hodnostár zabudol sa natoľko, že chvastá sa v cirkevnom sbore
            ohavnou touto krvilačnosťou, týmto sverepým citom podlej slúžaleckosti. To posledná črta
            k hotovému už obrazu renegátstva slovenského. Štúr bol odsúdený, nemožným učinený,
            pohanený, ale prúdy života tiekli z neho predsa ako zo skaly dobrovodskej.
[
1114
]
Osudy ústavu slovenského v Bratislave po odstránení Štúra, ako prirodzeno očakávať,
            boli čím ďalej tým smutnejšie; jeho obživiteľ a nápraviteľ zanášal sa budúcnosťou národa
            bez pozície tejto, áno, na odpor predstaviteľovi jeho, Palkovičovi, starnúcemu vždy viac
            a zahrňujúcemu vo formách života a starej gramatiky. Pomer obapolný mužov týchto chladol
            a ochladol až na ľadový bod. Štúr porád a porád premýšľajúci o pozdvihnutí národa
            slovenského prišiel ku presvedčeniu, že akokoľvek dôležitá je pozícia katedry slovanskej
            v Bratislave, tak predsa nie je jedinou podmienkou rozvoja národného. On síce ešte raz
            zamiešal sa do vecí tejto stolice týkajúcich sa, keď u starého Palkoviča nástojil na
            tom, aby vyvolil si za námestníka daktorého z mladíkov vracajúcich sa z vysokých škôl
            nemeckých, rozumie sa, všetko učeníkov svojich bývalých. Boli to kandidáti profesúry a
            kazateľstva: Bohdan Samo Hroboň, Andrej Krasislav Braxatoris Sládkovič, Andrej Hodža,
            Ľudovít Šulek. Ale Palkovič hluchým bol už k radám Štúrovým; jeho ctižiadosť bola
            popichaná Jórdanovými „Jahrbücher“,
[
1116
]
ktoré nad odstránením Štúra z katedry úprimne a opravdove žalostili (1845,
            zväzok V.), píšuc: „So sehen wir die Trümmer eines slovakischen Sion, die Ruine eines
            Leuchtthurms des slovakischen Lebens.“
[
1117
]
Chudák starík myslel doopravdy, že ústav slovenský, ktorý pod jeho správou
            celé desaťletia hlivel, od časov ale Lichardov, Chalupkov, Štúra staršieho
[
1118
]
a najmä Ľudovíta tak epochálne zdvihol sa a zraky celého Slovanstva na seba
            obrátil, jemu tento vzrast čo ďakovať mal. On chcel zhabať nového veku zásluhu a slávu
            do vačkov starého svojho kabáta. Vidiac, že tak to svet slovanský nechce chápať, mrzel a
            mstil sa zatarasený za svojimi formami gramatickými.
Slovenčina vždy mohutnejšie dvíhala svoj hlas; ona už nielen z literárnych plodov
            mladistvú svoju tvár ukazovela, ale hovorila vo verejných zhromaždeniach spolkov
            miernosti, spolkov hospodárskych, z nedeľných škôl, z učenej, nádeje veľké vzbudzujúcej
            spoločnosti „Tatrina“
[
1119
]
a z hovorov nadšených zápalistej, nadšenej mládeže. Čo tu bol slabušký hlas
            zástupcov stariny proti týmto riavam hôr tatranských!
Palkovič vyhľadával teda už len človeka, ktorý by sa húžvovite trímal jeho gramatiky,
            a keď už takého nebolo nikde k nájdeniu, bárs dákeho toho „novátora“, ktorý by sa ale
            prísne držal českoslovenčiny. Až úzkostlive prilipnul k Bajcsymu, ktorý vraj vždy to
            jedno pred ním opakuje: „Hic — totiž v Bratislave — absolute nulla alia lingva Slavica
            docebitus, quam illa biblica, quae ab initio huius cathedrae decebatur et docetur, quam
            et Claritas Vestra scribit.“
[
1120
]
[
1121
]
Že reči tejto i sám Štúr užíval, v nej písal, tú samú mládeži predkladal, to
            teraz zamlčoval Palkovič k radosti Bajcsyho a niesol sa k vyhladeniu dôvodných
            filologických i politických Štúrových štúdií. Vyhováral sa teda, že Bajcsy nielen o
            Štúrovi nič vedieť nechce, ale aj jeho učeníkov vzdialených chce mať od katedry
            slovenskej. Palkovič ku svojmu náhľadu získaného mal už i superintendenta Seberínyho a
            zvýš pripomenutým listom mocne zasadzoval sa o to i u Jozeffyho, u posledného však
            nadarmo.
Tu naskytol sa Andrej Ďurček,
[
1122
]
učeník Hlaváčkov z Levoče, rodák z Tisovca a cliens
[
1123
]
na štúdiách samého superintendenta Jozeffyho, vracajúci sa z univerzít
            zahraničných. Sám Bolemann vydal v senáte školskom, ktorému ho Palkovič za námestníka
            predložil, toto svedectvo o ňom: „Est homo sobrius, nimium phantasiae, non indulgens“,
[
1124
]
k čomu Palkovič pridal: „že při biblické řeči zůstává a v ní sběhlý jest,
            toho pak nového počínání s tou sprostou Slovenčinou že nenávidí a jemu odporoval i v
            Halle, kdežto již mezi našinci o to hádky byly; jedna strana schvalovala, druhá to
            hanila, — i jináče že jest Ďurček mírný, přičinlivý.“ Ku týmto Ďurčekovi prajným
            okolnostiam pristúpila jedna jemu neprajná, on totiž nebol známym mládeži, ktorá ale
            vidiac dôvody jeho protekcie zo strany Bolemanna a Bajcsyho, najväčších nepriateľov
            národa slovenského, už vopred zahorela nenávisťou proti nemu. Ďurček aj bol skutočne
            jednomyseľnou vôľou senátu školského a Palkoviča zvolený za námestníka profesorátu
            slovenského na lýceu bratislavskom. Študenti slovenskí behali na Palkoviča už pred
            voľbou a tobôž po uskutočnenej voľbe, prosiac, a keď prosbám nepovoľoval, hroziac, že
            nebudú chodiť na Ďurčekove prednášky, keby im nasilu mal byť natisnutý za profesora.
            Štúr ďaleký bol od týchto demonštrácií, ačkoľvek i jemu samému nepozdával sa Ďurček za
            hodného a dorastlého ku profesúre tejto, nie preto, že bol prívrženec českoslovenčiny,
            však i Štúr i my všetci písali sme v oboch nárečiach, najmä ale cirkevné, evanjelické
            veci všetky viedli a písali sa — a to až dodnes tak je — v českoslovenčine, ale
            nepozdával sa mu Ďurček preto, že neštudoval odborne slovančinu, čo predsa od profesora
            slovančiny právom požadoval; navzdor všetkému tomu prísne napomínal Štúr mládež, aby od
            darobného v týchto okolnostiach — kde niet apeláty proti vrahom našim — oponovania
            prestala. Mládež ovšem hlasu Štúrovho uposlúchla. Ale medzitým, čo takto prostredkovanie
            Štúrovo darilo sa, vytĺkol dakto na byte Ďurčekovom obloky. Nato vznikol svár nanovo,
            Ďurček pripisoval sverepý skutok tento slovenskej mládeži, kdežto nepriatelia ústavu
            slovenského rozhorčenejší boli na neho, o ktorého zmariť sa mali nádeje maďarónov,
            starajúcich sa o celkovité zničenie ústavu, nežli slovenská mládež, ktorá nie ústavu,
            ale len osobe Ďurčekovej nepriateľská bola, a už i tento cit premohla a i s osobou jeho
            zmierila sa. To znova popudilo mládež, takže zdalo sa jej len naozaj vidieť môcť v
            Ďurčekovi nepriateľa národa. Mládež slovenská žiadala za najprísnejšie vyšetrovanie,
            spolu ale žiadala Ďurčeka, aby radšej rezignoval, než má túto horkosť zaštepiť do ústavu
            ledva z nebezpečenstva vybrdlému. Štúr oproti tomu presvedčoval mládež, že jej i ústavu
            prospešnejšie bude, keď už raz koniec bude položený tým voľbám a agitáciám a Ďurček
            zaujme stolicu; predstavil Ďurčeka mládeži ako úprimného Slovana, mladíka čestného,
            učeného, ktorý i v slovančine pri známej jeho pilnosti a daroch nevšedných veľkých
            štúdií je schopný. Vinníka nenašli a Ďurček dal sa zase nakloniť i mládeži i
            Palkovičovi, aby späť vzal rezignáciu, ktorú hotovil podať. Tak bola vec intra muros
[
1125
]
dokonaná a mládež sama naliehala na Palkoviča, aby čím skôr im svojho
            námestníka uviedol verejne do úradu, aby tak prednášky započať sa mohli. Palkovič
            vyhovel žiadosti mládeže a určil k slávnostnej inštalácii deň 12. februára, jednu hodinu
            spoludnia r. 1845.
Spoločne tešila sa i mládež i profesor Palkovič tomuto dňu. Vtom ale v noci z 11. na
            12. februára vytĺkol Ďurčekovi poznovu dáky zlosyn obloky na jeho príbytku. Toto tak
            Ďurčeka nazlostilo, že včasne ráno dňa 12. februára oznámil zločin ten Palkovičovi a
            zriekol sa úradu námestníckeho definitívne. Palkovič píše o tom superintendentovi
            Jozeffymu — v liste hore vyššie podotknutom — nasledovne:
„Dne 12. III. (1845) prišiel ke mně Ďurček, oznámil mi to a spolu že on zhola víc
            toho náměstníctví nepřijme. Dost sem mu představoval já, i potom p. Michnay, že žáci,
            již ho skutěčně chtějí, opětovně hlučně žádají, aby byl uveden, že všickni ujišťují, že
            to oni nespáchali, ale někdo ze zášti k nim, aby vina na ně sčítána byla, i poslali dvou
            z prostřed sebe k p. Michnaymu, žádajíce, aby přísná inquisicí byla, že oni jsou
            nevinní, že p. Ďurčekovi všecku oddanost slibují atd. Pan inspektor Bajcsy slíbil mu
            stráž z městských drábů, která i skutečně v ten den, totiž 13. února, kteréhož pán
            Ďurček odešel (do Pezinku, jak řekl) k němu ustanovena byla. Nebylo možné více ho
            nakloniti: ačkoli věru předce mohl zůstati a ohled míti i na ústav; ale on vůbec
            nestálost v úmyslích svých projevil i bázlivý jest: třikrát mi slíbil, že ano přijme ten
            úřad a to rád, a třikrát revocoval
[
1126
]
(prvníkrát ještě před vybitím mu okna), jaký je to charakter?“
Tak Palkovič o Ďurčekovi. Skutočne, Ďurček bol poctivec, to netrpí žiadnej pochyby,
            ale nešťastná letora, a v tom má i Palkovič pravdu, že nebol stály v úmysloch a radách
            svojich. Stretnúc sa najprv s dôverou profesorov Palkoviča, Michnayho, Bolemanna,
            inšpektora Bajcsyho a práve preto s nedôverou mládeže, bol pomýlený, Herkules na rozcestí.
[
1127
]
Konečne zavrhol dôveru prvých, vrhnúc sa do náručia mládeže. Tu zas mizerná
            náhoda vybitím oblokov ho tak potriasla, že zmetený bol zase k drievnejším svojim
            patrónom. Ale títo mali ho za murína, čo vyplnil svoju povinnosť, ku ktorej ho
            postavili. Bajcsy et consortes nepotrebovali vlastne žiadneho námestníka, keď mali
            Palkoviča zabezpečeného, to jest keď sa im dal vodiť a nechal ich, najmä Michnayho,
            radiť si ohľadom pozostalosti! Lovci dedičstva!
[
1128
]
Ďurček na znamenie svojho úprimného zmýšľania s národnou vecou opustil Bratislavu a
            obrátil sa ku mne, nemajúc, kde by hlavu svoju sklonil. Ja som bol vtedy neženatý a dom
            môj otvorený stál každému priateľovi národa. Mne je milo vždy môcť rozpomenúť sa na
            mladíka iskrenného, pilného, učeného, ktorý častejšie tu v kostole hlbockom kázaval a
            cvičieval sa i sám ďalej vo vedách i spolu so mnou pracoval v rozhovoroch na tom jednom,
            čoho je najväčšmi potreba, na prebudovaní národa nášho k mravnej výši stred národov
            tejto vlasti. Polrok ubehol a s ním i spojenia nášho bôľnosladké zväzky strhali sa.
            Ďurček myslel, že ďalej by bola už neskromnosť užívať pohostinstva môjho, ačkoľvek to
            nebolo vo veci, bo ja ho prijal na všetok čas, kým bola by sa mu kaplánka lebo fara
            naskytla; no Ďurček nebol k pohnutiu; v prvej polovici októbra 1845 odobral sa odo mňa s
            tým osvedčením, že ide ešte šťastie probovať k superintendentovi Stromszkému, že vari
            ten mu opatrí dáku kapelániu.
[
1129
]
Odišiel a stratil sa navždy v búrach, ktoré jeho nepokojného ducha zmietali.
            Príležitosť k osudnému kroku zavdal mu sám superintendent Stromszky, keď veľmi
            nezdvorile ho prijal tými slovami: „Ach, vy idete ma žiadať o kapellaniu hlbockú; Hurban
            je mladý človek, tomu ja kaplána nedovolím držať!“ Ďurček hneď rozhodne na to riekne:
            „Niet, Hurban ma pol roka u seba beznáročne trímal, živil, opatroval, ďalej som nemohol
            pohostinnosť jeho nadužívať, prišiel som k Vašej Dôstojnosti s prosbou, aby ste mi ráčil
            zaopatrenie dáke dať buď kaplánske, buď iné cirkevné lebo pedagogické. Nemám sa kam
            utiekať, štúdiám svojim som všetko obetoval.“
Stromszky mu odsekol: „Ich kann nichts für Sie thun,“
[
1130
]
a odvrátil sa od neho. Ďurček bez porúčania sa opustil biskupa a tašiel
            služby svoje ponúknuť farárovi katolíckemu Heilerovi. Za ktorýsi čas bolo verejné
            prijímanie ho do cirkvi rímsko-katolíckej. Bratislavskí filistri povrávali si, že u mňa
            stal sa katolíkom a ešte za ktorýsi čas vraveli susední občania v Osuskom, že majú
            Hurbanovho kaplána za farára. Stal sa farárom v malej dedine katolíckej pri Hlbokom
            Osuské rečenej.
Ďurček bol darmi svojimi iste povolaný hrať väčšiu úlohu v slovenskom živote pri
            trošíčka väčšej trpezlivosti a oddanosti do vôle božej; menších darov ľudia vynikli z
            odporov doby svojej a zaznačili bytu svojho kroky do skál histórie; on priveľa kládol na
            rozpočet intelektu svojho, vyhadzujúc z rátania faktorov istých organizmov na svete,
            ktoré svojou cestou berú sa cez hroby jednotlivcov, organizmy veliké sú úlohy národov
            pojediných a úloha velikého organizmu svetovej cirkvi rímskej. Nie každému kandidátovi
            kalvínskemu lebo luteránskemu podarí sa dočiahnuť kolo zdaru časného, ako podarilo sa Pázmánovi,
[
1131
]
togatovi kalvínskemu,
[
1132
]
potomnému primášovi.
Ústav s Palkovičom stál nad priepasťou. Ústav sa tratil vždy väčšmi a väčšmi v hmle
            šedivej, ktorá zhustla sa až na Lišku a Liška až na Lenkeyho!
[
1133
]
Úroky z kapitálu národného bral a berie ten, čo sa i len za nevinné meno
            poctivých svojich slovenských rodičov stydí a hanbí. Tak sa ľudia menia na — malej ceny
            bedárov pre časný zisk alebo podlú chabosť česť dedov uctiť neznejúcich.
Na slovenčinu zhŕňal už potom Palkovič všetku pohromu a kliatbu, ktorá zastihla
            ústav, ten Palkovič, ktorému už teraz Štúr nezavadzal v ničom, ten Palkovič, ktorý za
            štyridsať rokov nevedel povýšiť k toľkej sláve ústav tento, ku ktorej ho Štúr za desať
            rokov svojho študentstva a námestníctva povýšil, ten Palkovič, ktorého Štúr, postupujúc
            mu svojich bezsenných nocí trud a zápalu svojho skvelé výdobytky, oslnil v jeho
            vegetovaní, ovinul vencom úcty a oslavy jeho agóniu, tento Palkovič neznal už inšie ako
            šprihať na Ľudovíta, pôvodcom nešťastia národného ústavu ho menujúc, posmešne mu nadával
            pôvodcom obnovenej bernoláčiny, pôvodcom akéhosi Tatrína, mamičom mládeže, zvádzačom
            jej, aby sa neučila gramatike českej a aby vytĺkala okná Ďurčekovi ho nazývajúc!“ Nad
            čím sme sa všickni, t. j. slavný konvent, pán Bajcsy, pp. professoři etc. velmi horšili!
            To jest hle první trpké ovoce toho nešťastného počínání, toho nás rozdvojení, a ať tak
            dím, rozkolnictví. Při něm zdejší slovenská katedra klesati bude, až konečně klesne a
            zahyne!“ Takto rozkatil sa proti Štúrovi v nadzmienenom liste Palkovič. Áno, tak sa
            rozľútil na každého, i sebe vznešenejšieho a dôstojnejšieho muža, akonáhle pobadal, že
            váži dobrotive a cení opravdove obrovské námahy Štúrove. Michnay bol podhuckávač jeho,
            ktorý prikladal suché raždie ničomnej pochvaly na hasnúci oheň ctibažnosti starcovej, a
            to len aby opanoval jeho poslednú vôľu ohľadom domnele velikých kapitálov Palkovičových.
Jozeffy bol všeobecne ctený biskup, charakter nepodplatný, stály stred všetkých
            premien, ktorého činy na všetky strany úctu budili, a tejto autorite svätej opovážil sa
            v malichernej svojej idolatrii,
[
1134
]
ypsilóna, polboha sebou vzývaného nasledujúce výčitky činiť:
„Veľmi mi líto, že se Jejich Důstojnost
[
1135
]
domnívají, jako bych já proto odporoval, že sem mnohá léta na
            česko-slovenském dialektě pracoval; ale vidím nezákladnost a jalovost té se rodící nové
            gramatiky, filologickou neumělost, též zmatek a zkazu naší literatury.
[
1136
]
A ještě více litujem toho, že Jejich Důstojnost k tomu tak nazvanému Tatrínu
            se kloní, ba že, jak nyní slyšeti — skutečně k němu se dali i s Paní Manželkou — a
            peníze panu Hodžovi do Mikuláše poslali. K očekávání raději bylo, že i Jejich
            Důstojnost, jako pán superintendent Seberíny, mocně odporovati a naši vzdělanou, od
            století v chrámích, školách, knihách užívanou, lidu obecnému známou i oblíbenou řeč
            zastávati budou. Žeby lid nynější češtiny nerozuměl, na tolik pravda jest, že těm
            ledajakým, vnově nakovaným slovům nerozumí; ale kdo káže našincům těch užívati a tak
            psáti? Však proti těm nemotorným novotám já od mnoha roků bojuji a kto ku př. můj kalendář
[
1138
]
nerozumí, ač čistě česky píši? Nikdy ta stížnost proti němu od 40 let
            nepovstala, ani proti Týdenníku
[
1139
]
etc. Ale naši mladší blázní se já takovými novotami, pře nedokonalost umění
            svého. Že přístupem katolíků zroste naše literární publicum, to není víře podobné.
            Bernoláčinou psaných knih velmi málo vydáno jest, a tyto zde se u máselníků a mydlářů k
            zavinování potřebují. Řeč Slováků není rozdílné nářečí od českého krom toho ř, ě, au,
            avšak i v písmě těchto liter potřebujeme: naše vzdělaná řeč (lingva solennis)
[
1140
]
jest ta česko-slovenská, jako všech Němců, Bavorů, Švábů, Prusů, Rakoušanů
            das Hochdeutsche.
[
1141
]
Obecnou řeč Slováků i prostý Moravec nazývá hrubou slovenskou řečí, a má pravdu!
[
1142
]
A máme se odčítati Komenského, Králických, Veleslavína etc. a říci, že to nebyli naši
            spisovatelé?“
Takto Palkovič plával na plytkom površí a nechcelo sa mu už viezť na hlbinu; on
            zjavil sám, čo vlastne bol odjakživa, zjavil svoju vlastnú obmedzenosť ducha; cieľom mu
            bola litera, to, čo iným, geniálnym ľuďom je prostriedok, zakrneli v ňom staré formy
            jazyka, a on zakrnel v nich, i samý pokrokový, oprávnený neologizmus český, — nuž veď
            Česi kvôli jeho kalendárom nemohli predsa písať o chémii, geológii, vyššej astronómii,
            novšej filozofii, histórii, geografii jeho kalendárskou, starobou skrnelou rečou, —
            našiel na ňom len veľmi nevinného, naivného odporcu. A čo teda neologizmus národného
            sloveno-slovanského života?!
[
1143
]
Bolo to tragikomické, keď starček k hrobu naklonený jal sa šermovať proti
            Preslom, Palackovcom, Amerlingovcom, Jungmannovcom a tým iným, mohutne vyzbrojeným
            atlétom českej spisby, schvacujúcej sa na orličích a sokolích krídlach k oblakom a
            nebesiam nebies! Tam bol s celou svojou bytnosťou stratený. A podobne viedlo sa mu tu
            doma, kde nové zore pukali sa už na Tatrách a lúče slnca praskotali v boji s mrakmi
            predsudkov. Štúr i ja videli sme síce ešte raz omladať tú tvár zostaralú, ale bolo to
            omladnutie dokonávajúceho už zápasníka; r. 1849 po skončených bojoch navštívili sme ho v
            jeho osamelom, opustenom, ale vnútri čistom dome. Palkovič bol uschytený návštevou
            touto, miesta nám dúchal a nemal dosť slov k vyjaveniu obdivu svojho prevedeného rozvoju
            nášho so slovenčinou a požehnal ju. Pravda, boli to chvíle nádejí najlepších zápasníkov
            slovenských a slovanských. Tešili sme sa všetci blahou nádejou a sám Palkovič zostúpil z
            bojišťa uzmiernenou dušou. Ale — už zas predbehúvam čas: nuž ktože nerád zabýva sa dňami
            ducha uchvátivších nádejí?
Štúr presvedčil sa dokonale, že tou doterajšou spisbou, ako ona vyvinula sa pod
            vládou česko-slovenčiny, nemožno vniknúť do života národa; bola ona len majetnosťou
            jednej šestiny národa a prirodzene, hoci silnou vzdelanosťou a osvetou, predsa len veľmi
            slabou menšinou pri domáhaní sa prirodzených, politických práv spoločnosti slovenskej.
            Češtinou palkovičovskou nebolo nádeje opanovať pomery politické, spoločenské, obecné,
            priemyselné, hospodárske, opanovať fórum všakových kongregácií, snemíkov, šľachty,
[
1144
]
meštianstva atď. Reč táto nemohla v osobných verejných potykoch týchto
            potrieb vnove nastalých a vždy množiacich sa a život opanovavších dostať vrch, lebo ňou
            nikto nehovoril verejne iba ten farár na kancli, i to len keď mal rukopis pred sebou.
            Cele iný má ústroj, výslovnosť, vzlet slovenčina, cele inak uchvacuje mysle a srdcia ako
            naučená čeština. Vidno i pri najlepšom česko-slovenskom rečníkovi, že mu voz hamovaný je
            i dolu i hore vrchom, vidno, že celá slovenská myšlienka nedá sa vysloviť umele a spola
            iba nadobudnutou češtinou, vlastne pseudočeštinou, lebo veď k rýdzej češtine prísť môže
            iba zvláštny dar filologický, ako bol Šafárik, no i uňho badať vplyvy slovenčiny. Národ
            ale nepozostáva zo samých géniov, uňho sú i prostredné dary platné a vítané, a tieto by
            boli k nemote odsúdené! A potom ad vocem poesia!
[
1145
]
Slovenská poézia písaná česky je plané veršotepectvo, podobné latinským
            piesňam nemeckým „fahrende Schüler“.
[
1146
]
Nadto je slovenčina bližšia iným slovanským rečiam. Pozrite len česky písané
            básne Štúrove a porovnajte ich s jeho slovensky písanými „Spevmi“. Trebárs Štúr nebol
            poét, sama reč mu vnukla lyrické utešené tóny.
Palkovič útočil na tento nový ruch autoritami všakovými; pokým pri filologických
            autoritách zostával, pristalo mu to, nie tak mu pristalo ale, keď sa odvolával proti
            novému pohybu duchov slovenských na palatína krajiny, ktorý ešte r. 1839 dňa 11.
            septembra v prípise na septemvira Szirmayho určil celý obvod ideí ústavu slovanského v
            Bratislave takto: „Ne institutum studii et exercitiorum lingvae slavicae in hujate Lyceo
            evang. praexistens a sua pure philologica destinatione degenerare contingat.“
[
1147
]
Rozumie sa, že to postačovalo Palkovičovi a postačovalo pozatým prešporským slavožrútom.
[
1148
]
Štúr, ačkoľvek si tejto otrusinky vážil, znajúc ju byť dobrou hladnému,
            ničmenej predsa nemohol ju uznať za dostatočný pokrm ani len pre tú šestinu slovenského
            národa, ktorú predstavovali evanjelici slovenskí, a tým menej pre celý trojmiliónový
            národ slovenský. Ako námestník profesorátu bol by on iste počestne dostál i takejto
            obmedzenej úlohe, no verím, že pozdejšie by iste i sám bol buď preboril svojvoľne
            postavené hranice štúdiu slavistiky, buď vzdal sa nehodnej úlohy, ktorú hocjakí trivialisti
[
1149
]
potom zastávali a zastávajú. Lebo tak bohate nadaný, tak objemný, tak všetky
            pomery a vzťahy národa vnikavo študujúci génius, ako bol Štúr, bol priširoký, než aby
            jedine na vyučenia českej gramatike pár budúcich učiteľov a kazateľov bol sa vydal a
            úlohou touto po príklade Palkoviča zmáral sa. Hodža vzdychal 26. marca 1845 v liste k
            Jozeffymu: „Keby sme my len mali svoju školu a nemuseli sa podkladať tým Nemcom a
            Maďarom! Ale to je naša neresť: všetko sme stratili a nazdávame sa, že tam získame
            niečo, kde nám nič ani nechcú, ani nemusia dať.“ Vzdychy hlboké, oprávnené, ako história
            učí. Najprv nás obmedzovali úzkostlive „ne a sua pure philologica destinatione
            degenerare contingat“,
[
1150
]
a pod tým titulom vzali nám učenosť a dali nám trivialistov; potom si
            zahrali na liberálnych politikov — keď už nanovo sadli do sedla
[
1151
]
— a plnou hubou kričali do sveta: „Všetko vám dáme na poli kultúrnom“, a po
            tretie, keď ešte lepšie sa uhniezdili pomocou Austrie zavedenej Beustom v sedle svojom,
            potom už ani „destinationem philologicam“
[
1152
]
nerešpektovali, ba i ten kultúrny šlabikár nám nepovolili, t. j. zhabali
            školy a mládež utrýznili!
[
1153
]
Nuž komu sa to páčilo — a páčilo sa vždy daktorým chlebíka a vyznačenia žiadostivým
            ctibaživcom — tí sa mohli na mieste presvedčiť, že ich mali vždy maďarskí patrioti za
            hlúpych hýľov slovenských. Hlbší duchovia vždy videli a videl zrakom ostrovida Štúr
            predovšetkým, že tou starými našimi ušliapanou cestou my Slováci nikdy k povedomiu práv
            svojich tu bytných, tu korenných nedôjdeme.
Preto vyzval Štúr národ tou rečou, ktorou bráni svoje privátne právo na svojom
            mieste, vo svojej dedine i rodine, vo svojom okrese a okolí, brániť i na verejnom
            trhovisku života svoje národné právo k bytu počestnému a slobodnému. Reč krbu svojho
            užívať je predsa to najprirodzenejšie a spolu i najsvätejšie právo, ktoré kto tají, ruší
            a ničí, stáva sa najohavnejším tyranom, vytvárajúcim sa z práva verejného a súcitu
            ľudského, stáva sa predmetom všeobecnej potupy a nehodným, aby jemu kto pomáhal, keď
            príde do súr podobných súram slovenského národa!
„Nie gramatiku, život chceme,“ odvetil heslom skoro barokným
[
1154
]
Palkovičovi Štúr a prv než sa pomýšľalo na gramatiku, písalo sa súkromne i
            verejne v čistej slovenčine! Hneď pri prvom pokuse vo spolkoch hospodárskych, miernosti
            spolkoch, v Tatríne atď. hovoriť svojím nárečím ukázalo sa praktickým byť nárečie
            slovenské. Pokusy tieto rečníctva, písomníctva slovenského, o ktorom mohlo sa právom
            riecť, bolo slovensko-české, väčšinou slovenské, menšinou české, opak totiž toho
            dosiaľneho písania spôsobu, ktorý bol česko-slovenský, t. j. väčšinou český a menšinou
            slovenský, viedli bezprostredne ku pálivej potrebe určenia toho, čo je čistá slovenčina,
            ku zostaveniu totiž sústavnej gramatiky čistého nárečia slovenského.
[
1155
]
Lebo hoci dosiaľ národ bol bez gramatiky, hovoril predsa čistou, neskazenou
            rečou slovenskou, bolo teda len treba zobrať pravidlá, ktorými sa národ sám riadil, aby
            i učení synovia jeho, ktorí schopovali sa teraz navrátiť sa k národu a hovoriť a písať
            chceli jeho rečou, aby i oni mali isté pravidlá hovoru a písania. Stávalo sa totiž, že
            tí, čo sa premnoho učili, neznali toho najbližšieho, jazyka totiž matiek svojich.
            Hovorím, že národ bez gramatiky dobre, čiste slovensky hovoril, „Nuž a Bernolák čo?“
            Áno, práve som chcel slovo o tom preriecť. Čo písal Bernolák, to nebola slovenčina
            čistá, túto slovenčinu aj nik za slovenčinu neuznával. Bernolák spracoval podrečie
            trnavské gramaticky a národ a vzdelanci pomenovali to štúdium bernolákovčinou, bol to
            akýsi prostrednícky chodníček od češtiny, s ktorou spriaznené je to podrečie okolo
            Trnavy hovorené s moravsko-českým jazykom. Z tohoto podrečia nik nezmyje meno jemu
            národom dané. Palkovič nasilu v zemepise svojom chcel Skalicu oktrojovať za „vlast čisté
            slovenčiny“; ale národ neprijal toto vyznačenie podrečia skalického za čistú slovenčinu.
            Skaličania učení, všetci kadenáhle prišli do styku s krajanmi svojimi čistou slovenčinou
            hovoriacimi, nič nemali a dosiaľ nemajú na väčšej starosti ako privlastniť si prízvuk i
            spôsoby čistej slovenčiny. I čistej slovenčine chceli zlomyseľníci kadejakí, ako Launer,
            áno, i čestní mužovia ináč, ale z predsudku, že táto reč inšieho nie je ako druhý spôsob
            bernolákovčiny, prilepiť posmešne meno štúrovčiny, ale to bolo blato na kabáty naše
            hádzané, ktoré skoro uschlo, pri prvom lúči slnca a pod prvým kartáčom
[
1156
]
zmizlo, a dávno už nik, najmenej ale národ slovenský, čistú svoju slovenčinu
            menuje štúrovčinou.
Štúra chceli aj tým dolapiť pri nedôslednosti, keď najprv povedal „nie gramatiku, ale
            život chceme“, a hneď na to sám gramatiku písal čistej slovenčiny; ale „chyba lávky“, on
            gramatikou neišiel nútiť národ k zapreniu seba, ale volať ho ňou k životu, keď vezmúc
            pravidlá gramatické z úst národa, chcel mu tým riecť: tu máš svoju vlastnú reč, ži, píš,
            rečni, bráň sa v nej a ňou! A vzdelancom, ktorí sa všetkých možných vedomostí chytali,
            len vedomosť reči čistej, ktorou národ hovorí a žije opovrhujúc, chcel riecť: No tu máte
            reč otcov a matiek svojich, nedrkocte teda, nebabrite papier čarbaním nehodným národa,
            ktorý má krásnu reč, géniom jeho vlastným stvorenú. A synovia dolného Slovenska
            chodievali úchytení túžbou do Turca a Liptova, aby sa tam od ľudu učili tým krásnym
            zvukom čistej slovenčiny. Štúr bol pravým Kolumbusom filologickým Slovenska, keď riekol:
            „Nie gramatiku, ale život chceme“. On kázal študovať gramatiku ľudu, ktorá životom
            stvorila svoje pravidlá a ktorá mala byť nástrojom a prostriedkom k dosaženiu vyšších
            cieľov života; tú gramatiku, ktorá bola majetnosťou českého národa a ktorej mal sa učiť
            národ, ktorú za cieľ dlholetých štúdií mala považovať inteligencia slovenská, ktorou
            teda len hatiť mal sa vzlet a ruch života národného na Slovensku, tú gramatiku nechcel
            ďalej Štúr pestovať s výminkou teológov evanjelických, ktorí mali zvláštnu úlohu stred
            šestiny jednej národa slovenského, i to úlohu odbornú a iba na cirkev obmedzenú. Tam
            ponechával jej právo, lebo bolo to právo životné a právoplatné, nepochybné a doteraz od
            všetkých evanjelikov prakticky i literárne užívané. Že nestačilo to k všeobecnému
            roznieteniu všetkých mocí života národného, ktože by teraz o tom pochyboval?
Sami tí zo Slovákov, ktorí českou gramatikou dali sa viesť, evanjelickí totiž
            učitelia a kňazi, len s malo čestnými výnimkami po biede len touto viacej českou než
            slovenskou, česko-slovenčinou písali. Prečo aj niet divu, boli od českých kritikov
            prezieraní. Známe je to stereotypné českých kritikov vyslovenie „dosti to na pero
            slovenské“. (Vtedy ešte snáď len v plienkach bol nálezca „pera slováckeho“.) To zrážalo
            a odrážalo ducha obecnomyseľnosti, myseľ odvahy, lebo ten Čecho-slovák nikdy nevládal
            zadosť urobiť tej českej kritike. Prirodzene, lebo docela inej povahy, iného rázu, inej
            prirodzenosti je reč slovenská než česká. Slováci teda, a to prečasto veľmi nadaní, snáď
            nadanejší než ich kritikovia vysokomyseľní, večne odsúdení boli zostávať len v područí
            často dosť pochybnej ceny majstrov českých. Palkovič predsa písal nad všetkých
            spisovateľov českých správne, klasicky česky, a, hľa, čo stvárali s ním Česi!? V Čechách
            stretal sa so samým posmechom, tu doma málo majúc nasledovníkov! Samuela Godru zvláčila
            česká kritika tak povrchno-potupne, že zahodil pero a zobral sa k národoľubným plodom a
            dielam až na sklonku života!
Keď prišlo k verejným schôdzkam, dlholetí rečníci v česko-slovenčine, ktorí učili sa
            českej gramatike roky a roky, i mali na úradných prácach svojich stále cvičenia,
            otvorenými ústami naslúchali turčiansku, oravskú, liptovskú šľachtu, ako táto hovorí k
            duši, ako sa zvŕta ohebko a ľahko v slovenčine krásnej, plnozvukej, bohatej na slová,
            ktorej gramatiky nikdy nevídali, ba aniže čúvali o nej. Oni sa reči matiek svojich
            krásnoústych vyučili, od nich a od ľudu svojho, s ktorým ich ešte nebol šovinizmus
            maďarský rozdvojil. Rozpamätáme sa všetci starší na tú krásomluvu Jozefa Justha,
            Szentiványiho Adolfa
[
1157
]
i Martina, Kossutha Ďurka, Záthureckého, Zmeškala, Szmrecsányiho a sto
            iných. Gramatiky nevídali a hovorili rečou poetov a rečníkov, bársktorému národu ku cti
            slúžiť mohúcich. Takým zjavom nerozumel Palkovič ani Kollár.
Štúr sa vhĺbil, zaľúbil do tejto reči nevyrovnanej. Sám génius národa vznášal sa mu
            zosobnený v tej mluve prírody, v tej poézii prozaikov politických, v tej rozprávke
            piesňolitej, v tej piesni, históriu tisícletej nesúcej. A on skutočne ešte nepomýšľal na
            vydávanie gramatiky, keď už švitoril si sám pod mladý bajúz tie zvuky Tatry prírodné!
            Pošepnul obdiv svoj reči tejto ohebkej, plnozvukej, jambovej,
[
1158
]
[
1159
]
ktorá mu zaváňala vôňou ruží sáronských, ktorej lepota podobala sa mu ľalii
            skromnučkej na doline a ktorej zvonivosť spojená s prudkosťou uchvacujúcou privodila mu
            na pamäť búrku na Tatrách s tisícerými riavami, rútiacimi sa dolu do dolín z jarkov a
            úvalov, pošepnul obdiv svoj jednému-druhému z priateľov bližších a našiel u nich to už
            presvedčením, čo on skrýval v srdci bojazlivo, ako tajnosť prvej lásky chlapca zavčas
            prebudeného. To zbadať, to skúsiť, o tom sa presvedčiť a vrhnúť sa milenke tejto duše
            svojej do náručia celou energiou a odvahou bolo dielo dakoľkých týždňov, a dopisovanie
            súkromné išlo čerstvejšie a spravidelnejšie v slovenčine. Samému Štúrovi boli autority
            národ, ktorý pozoroval zimnične, Hodža a Zoch, ktorí boli synovia Tatier centrálnych,
            ich velikí milovníci a každodenne s národom obcujúci kňazi. Zápal duše Štúrovej zlial sa
            razom s hlbokým študovaním slovenčiny. Malé klasobranie z týchto štúdií Štúrových
            postačí odokryť obraz jeho i z tohoto ohľadu. On konštatoval predovšetkým kmeňovitosť
            slovenskú a individualitu úplnú, vrchovitú nárečia slovenského. Vojdúc v štúdiá
            Šafárika, Kollára, Dobrovského, prijal ich náuky a základotvorné črty slovenčiny a
            bádajúc v nich hĺbal ďalej a z hlbokých šácht Tatier posvätných vyniesol celý diamant
            slovenčiny. Na základe vzájomnosti slovanskej,
[
1160
]
Kollárom vystavenej, panovito žiada, aby každý kmeň slovanský vyučil sa v
            náčelníkoch svojich reči slovanskej, ktorá je vo všetkých nárečiach našich rozložená.
„Bo akože inakšie,“ hovorí Štúr,
[
1161
]
„budeš Slovanom, čo je hlavné pri vzájomnosti, bez známosti reči slovanskej?
            Keď budeš znať len daktoré nárečia, bude to známosť len kúskovitá, neúplná, a ty nebudeš
            naskrze vedieť to, čo je k pravdivosti života nášho nevyhnutne potrebné. Ale akože si
            nadobudneš známosti tej bez poznania nášho bohatého, jadrného, plnozvučného, čistého
            slovenského nárečia, ktoré je o moc od druhých nárečí slovanských zachovanejšie,
            nárečie, ktoré, ako Tatry sú stredkom Slovanstva, tak je stredkom nárečí slovanských,
[
1162
]
ktoré je prechodom od východných k západným a v ktorom ako v klbku sú zvité
            nitky jednoty všetkých nárečí slovanských. Pod týmto ale čistým, neporúchaným,
            plnozvučným, všetky nárečia slovanské spojujúcim, v stredku nášho sveta hovoreným a
            najstaršie meno Slovanov najčistejšie zachovávajúcim nárečím naším slovenským zachoval
            sa aj duch slovenský alebo slovanský vo svojej čistote a sviežosti, alebo, aby som
            lepšie sa vyjadril, zachovali sa spolu duch i nárečie v pokojných, údolistých Tatrách
            našich, na zemi medzi Dunajom a Tatrami, v prvotných týchto a najstarších, najdávnejších
            sedaliskách Slovanov na zemi európskej. (Už Nestor
[
1163
]
vo svojom Letopise volá všetkých Slovanov Slovenami a vyvodí všetkých zo
            slovenského jazyka, ktorý sa uňho výslovne jazyk slovenský menuje. My Slováci sme toto
            najstaršie a všeobecné meno naše verne zachovali.) Duch tento a nárečie naše sú jedno, i
            kto ich chceš jedno od druhého odtrhnúť, trháš objatie, v ktorom sa ti duch náš ukazuje
            a pokojne, milostne, ako dobrý mládenec z náručia vrstovnice usmieva. Záleží nám teda a
            záležať musí aj všetkým našim pravým kmeňovcom na tom, aby sme vo vlastnom svojom nárečí
            písali a to, čím sme nadchnutí a naplnení, verne, ako to myslíme a cítime, s tou samou
            vrúcnosťou, s tou samou túžobnosťou predstavili a rozpovedali. Aj toto teda, ako aj
            známosť nášho nárečia ako podstatného pri známosti reči slovanskej mocne a neodolateľne
            nás k tomu ponúka, aby sme, keď nechceme sami seba zaprieť, keď chceme svedomito a verne
            svetu nášmu slúžiť, písali v nárečí našom peknom, v nárečí našom slovenskom. Veľmi by
            sme si tiež priali, aby tie kmene a kmeníky, ktoré vo svojich nárečiach písať nemôžu,
            aspoň s osnovou gramatickou i s pokladom slov svojich nárečí, vydajúc k tomu cieľu úplné
            gramatiky a slovníky, nás zoznámili a rovne zo svojej strany všereč slovanskú svojimi
            prídavkami obohatili a úplnú jej známosť možnou učinili.“
Štúr odvoláva sa na duchaplné slovo Mickiewiczovo,
[
1164
]
ktorý povedal, že iné národy víťazoslávne, pamätné stĺpy, chrámy a rozličné
            pomníky nastavali na svete a na zemi, kde bývali, po sebe nechali, Slovania ale že
            nenastavali takých pomníkov po svojej zemi, predsa ale že vykoval duch slovanský jeden
            taký pomník ozorný, a ten že je reč slovanská!
„Mickiewicz má docela pravdu,“ hovorí ďalej Štúr, „žiadna reč iná svete sa ani
            bohatosťou slov, ani toľkorakou rozmanitosťou foriem svojich reči našej slovanskej
            nevyrovná, naša ale svätá povinnosť je, ozorný tento pomník slovanský v celosti, v
            úplnosti svojej zachovať, kde ešte vec možná vyplniť, okrásiť, zokrúhliť, nie zanedbávať
            alebo práve kaziť a sebevoľne rozhadzovať. Pomník musí byť vyplnený, celý, mocne zbitý,
            inakšie tratí svoju cenu a svedčí o ruke nespôsobnej; tento teda náš pomník rečný nemôžu
            skladať len daktoré kusy, t. j. daktoré nárečia naše, bo tak by bol pomník ešte neúplný,
            kúskovitý, ale v ňom musia byť zložené všetky nárečia naše, a tak len aj všetky kusy
            jeden k druhému dobre pristávať budú a dobre sa k jednej mocnej celkovitosti spoja. A
            preto žiadame, aby všetky výtvory rečné — jazykové — ducha nášho slovanského vystavili
            sa, život náš, čo bude z nich potrebovať, si vezme, bo skutočne náramná táto naša rečná
            bohatosť a veliká jej rozmanitosť nevystúpila z ducha národa nadarmo na svet!“ Predhodil
            si Štúr i námietky možné, ale tie zmyla veda a láska jeho výmluvne z površia, dodajúc
            záverok mudrovania a vyhliadania svojho budúcnosti: „Mŕtvym duchom, pravda, ani to
            nespomôže, ale spomôže tým, čo neživia sa len samým chlebom, čo nechodia len po kôre
            zemskej a nevidia ďalej od kôry, ale ktorí sú živí duchom, ktorí dávajú sa duchu viesť a
            prebíjajú sa do hlbiny jeho.“
Štúr dotvrdil na príkladoch národov kmeňov nemajúcich ich jednu reč spisovnú a ukázal
            nemožnosť jednej reči spisovnej u nás, kde národ je na kmene rozdelený. On postavil sa i
            proti velikej autorite slovanského sveta, proti krajanovi nášmu Šafárikovi, ktorý
            „ľutoval, že staroslovenčina, do ktorej boli Cyril a Metod písmo sväté preložili,
            neostala rečou všeobecnou“, a hovorí určito: „My ale z toho radujeme sa, bo keby
            staroslovenčina rečou spisovnou bola ostala, duch slovanský bol by hlivieť musel a k
            životu neschopil sa, toto ale byť nemohlo, nemohla tedy ani staroslovenčina stať sa
            pospolitou rečou spisovnou u Slovanov. U Rusov vidíme, že akonáhle sa len
            staroslovenčina v literatúre stratila, hneď nato v literatúre ich ukazujú sa znamenité
            spisy, akých predtým nikdy neukázalo sa, a duch ruský čerstvo pohybuje sa, alebo inšími
            slovami, keď ruský národ k životu čerstvému prebudil sa, odriekol sa staroslovenčiny.“
            Podobne zjavuje sa mu i literárny svet srbský,
[
1165
]
i tu to samé čo v Rossii stalo sa.
Nuž a čo bola staroslovenčina Rusom i Srbom, to bola česko-slovenčina nám; ona tiež
            prišla k nám so svätými knihami a došla pospolného práva v kostoloch našich i bola nám
            dostatočná, pokiaľ sme my sami málo viac čo robili, ako hliveli, keď ale sme sa naozaj k
            životu prebudili, teraz ju zo spisov svojich (necirkevných) vytvárame, bo by duchu nášmu
            raz už k životu prebudenému len na ťarchu bola. Duch slovenský tiež len na svojich
            krídlach do letu pustiť sa môže a tieto sú jeho vlastné nárečie, ktoré mu za čas
            panujúcej u nás češtiny a to síce s jej pomocou podrástli, teraz už odrástli a k letu
            zatrepotali. Čo sme robili za čas panovania češtiny u nás? To, čo nehlivelo, písalo
            najviac knihy náboženské, knihy toho obsahu, akého obsahu knihy sme my od Čechov a s
            nimi reč ich dostali. Už aj sami Česi nám na oči vyhadzovali, že vydávame len najviacej
            kázne a rozličné knihy homiletické: dobré, potrebné, požehnané boli a sú knihy tieto,
            ale chytíme sa aj do inšieho, budeme aj veci inšie vyspevovať, budeme vypravovať
            všeličo, to ale, bratia českí, ktorí ste aj druhé veci vyhľadávali od nás, vyspievame a
            vypravíme, vyspievať a vypraviť len môžeme v nárečí svojom, ktoré nám hýbe srdce a budí
            myseľ našu. Povstali u nás, pravda, za času češtiny, mužovia silní, pracovití, duchom
            veľkí, a rozšírili kruh pracovania ducha nášho, ale tí si vo vyslovení citov, vo
            vyjadrení myšlienok svojich slovenčinou pomáhali, i boli by diela tieto, akokoľvek sú
            užitočné, znamenité, veliké, keby už slovenčina vtedy na čase bola bývala, po slovensky
            inakšie vypadli a pre nás Slovákov, trebárs s veľkou úctou na ne hľadíme, znamenitejšími
            ešte pamätníkmi boli bývali ako teraz, keď sú čo do formy reči, z väčšej polovice české,
            z menšej slovenské. To platí o Tebe, Palkovič náš, čo oddávna pre rod náš slovenský
            pracuješ, o Tebe, bystrý Ján Chalupka, pozorovateľ znamenitý života nášho, o Tebe,
            Kollár, veľký duch náš, a platí to aj o druhých Slovákoch, čo sa umom svojím vyšvihli.
            Ukazujú síce daktorí na vás a radia nám, aby sme vás v tej polovičatej českej reči
            nasledovali a za vami držali sa, ale to pre dostatočné príčiny neurobíme, ani urobiť
            nemôžeme.
Ktorého kmeňa strojom a vyslovením je reč táto? Českého či slovenského? Celkom ani
            jedného. Takýmto spôsobom sa človek ani k Čechom docela skloniť, ani k svojim obrátiť a
            dušu svoju tak, ako by chcel tvoriť a vysloviť, nemôže, ale sa hneď sem, hneď tam
            strcia, z každého dačo kmáše a na ten spôsob ani jedno, ani druhé dokonale nevystaví, a
            potom ani tak, ako by treba bolo, na nikoho nepôsobí. Duch národa českého, hoc je nášmu
            roveň, je predsa aj od nášho odchodný; národ český mal život historický, a bol ten život
            slávny, s týmto ale životom viedla sa aj jeho reč za ruky, ona sa tiež, bo kmeň český
            tesnými miestami pomedzi skaliská a tŕnie preškrabať sa musel, dačo oškrela; my nemali
            sme toho života, nemali sme, pravda, ani tej slávy, zato ale dodržali sme ducha
            sviežeho, a aký je duch náš, taká je reč naša, zavarovaná, svieža, plná sily a
            tvorivosti. Tejto reči sa my nepustíme, bo by sme sa dneska zajtra aj od ducha svojho
            odchýlili, ducha svojho by sme nevyslovili, život náš tak, ako máme, nerozvili a
            Slovákmi sa v živote duchovnom nestali. Preto nebudeme, ba ani nemôžeme kráčať za vami,
            trebárs hľadíme na vás po synovsky; bo sme nadovšetko oddaní kmeňu svojmu potlačenému a
            pre nedostatok duchovného života doteraz opovrhovanému. My považujeme vás za prechod k
            samému nárečiu nášmu, k našej čistej slovenčine. Vy sami ste nám na slovenčinu
            ukazovali, keď ste z poľa nárečia českého do svojho si prebehávali koľko ráz, keď pre
            odchodnosť plodov druhého toho poľa z nášho ste si kvietok odtrhnúť nemohli, túžobne po
            našom poli strakavým a pekným kvietím vysiatom ste pozerali: koľko si sa ráz tak po
            našom poli obhliadol, Kollár náš! Naozaj, vy ste taký prechod ku slovenčine, ako boli v
            Rusku pred uvedením národného nárečia do spisov tí, ktorí si v staroslovenskej reči s
            poľštinou a obecným nárečím pomáhali, a ako tam po vystúpení národného nárečia pekne
            zakvitlo na duchovnom poli, tak zakvitne, veríme, aj na našom poli slovenskom utešene.
            Dorastajú svieži, čerství synovia, ktorých i prsia sú nadchnuté i um mnohosľubný i
            plecia mocné; na nich sa vyšvihne duch náš i pustí sa do letu, bo mu jeho vlastné krídla
            podrastú. Bude, pravda, aj u nás, ako bolo u Rusov spočiatku uvedenia nárečia národného
            do spisov, trochu kývania a nestálosti, ale všetko sa to premelie a reč ustáli sa, bo
            duch sa schopil s pevnou vôľou k životu.“
Štúr konštatoval, že kmeň slovenský je opravdovým kmeňom slovanským a má svoje
            nárečie, ktoré je od českého odchodné a rozdielne. Týmto českým nárečím sa nám pomáhalo
            tak ako Rusom pomáhalo sa poľským, pokiaľ staroslovenčinu užívali, t. j. pokým oba kmene
            len driemali a málo potravy duchovnej potrebovali vo veciach vzdelanostných.
„Ale teraz, keď životu sa prebudil, ako sa o tom každý deň presvedčujeme, ani náš
            slovenský národ nebude len na druhých čakať, až čo mu tí dajú a len prijímať to
            podávané, ale sám si bude tvoriť a sám bude sa duchovnými plodmi zaopatrovať. Za čas
            driemania nášho duchovného nemohla sa naša slovenčina vo spisoch ukázať a za spisovnú
            našu reč sa vyzdvihnúť, bo z jednej strany kmeň náš slovenský ako nevzbudený,
            neprecitnutý na tú myšlienku prísť nemohol, z druhej ale všetko také usilovanie nebolo
            by podpory našlo a zaraz by bolo prestalo a zaraziť sa muselo. On na dlani ukázal velikú
            rozdielnosť nárečia slovenského a českého. Hlásky jedny má slovenčina, čeština ich nemá
            a naopak, napr.
f, g, dz, dž,
dvojhlásky
ia
nemá čeština, kdežto ich slovenčina má prehojne! Napr.
fikať, fúkať, fižďať,
               fŕkať, fufňať; gágať, gniaviť, drúzgať, brýzgať, galiba, rázga, gamba,
               gajdy
atď;
hádzať, vchádzať, chôdza, mládza, rídzik,
               medza
atď.;
fundžať, vrndžať, madžgať, hádžem,
atď.;
priateľ, viac, siaha, mesiac, horiac, vidia, nosia, ľudia
, kde
            Česi pri poslednej dvojhláske pomáhajú si ako môžu a píšu:
přítel, víc, sáha,
               měsíc, hoříc, vidí (vidějí), nosí (nosejí), lidé
atď. Štúr hovorí: „Koľko
            už teda v nárečí českom zvukov sa nenachádza, ktoré my Slováci máme a o ktoré je naše
            nárečie od českého bohatšie, výhovornejšie. Tým je aj sama reč dokonalejšia, čím viac
            zvukov má a čím vernejšie, malebnejšie prirodzené hlasy vyhovára a predstavuje a už aj z
            tejto strany ukazuje naše nárečie spôsobnosť k poézii, bo aj svojimi hlasmi rozmanitosť
            tónov prirodzených, na čom v poézii veľmi mnoho záleží, úplnejšie vystavuje. V prírody
            hlasoch počúvame aj
„f“
aj
„g“
aj
„dz“
aj
„dž“
a počuť ich aj v našej
            slovenčine, tam nie organicky, tuto organicky prednesené. Keby sme česky písali, slov
            tých, v ktorých
„f“
a
„g“
prichádza, by sme
            alebo užívať nemohli, alebo ich len nedovolene, sebevoľne užívali, v našej ale
            slovenčine užívať ich môžeme bezpečne. Slová zas tie, v ktorých
„dz“,
               „dž“
a
„ia“
sa vyhovárajú, museli by sme preobliecť a
            ich v tom preobleku užívať, napr.:
chôdza, priadza, vrndžať, priateľ,
               mesiac
atď. Proti týmto zvukom Česi nám len jeden vlastný, ktorý my
            nemáme, vystavia a to je
„ř“
, za ktorým ale veľmi nebanujeme. Česi
            napr. hovoria:
vnitř, hříbe, řetěz, stolář
atď., a samé
„ř“
my ani dobre vysloviť nemôžeme. A načo ho písať, keď ho
            nevyslovujeme? Zrovnáva sa to s našou rečou? Naskrze nie! Česi majú inakšie hlásky tam,
            kde my inšie užívame napr.
hříbe, hřtan, jehla, ječmen, díra, víra, cihla,
               cídím, cvrček
atď., my Slováci máme:
žrieba, hrtan, ihla,
               jačmeň, diera, viera, tehla, cúdim, svrček
atď. Česi majú inakší sklad
            hlások ako my Slováci, napr.
střep, střevo, třešeň, sloup, lžice, psaní,
               řku
znejú v slovenčine:
čerep (črep), čerevo (črevo), čerešeň,
               stĺp, lyžica, písanie, rečiem
atď. atď. Česi majú ukončenia slov od nášho
            odchodné napr.
plíseň, střevíc, vítr, vichr, bratr, zajíc, duše, kuše, neděle,
               kačice, vichřice, dítě, prase, kuře, húse, piji, viji, hynu, minu, padl, sedl, kradl,
               vadl
atď. Slováci:
plesnina, čerievica (črievica), vietor,
               víchor, brat, zajac, duša, kuša, nedeľa, kačica, kačka, víchrica, dieťa, prasa, kura,
               kurča, húsa, pijem, vijem, hyniem, miniem, padol, sadol, kradol, vädol, padnul,
               sadnul, kradnul, vädnul
atď. Česi inakšie preťahujú, lebo skracujú slabiky
            ako my, sklonenia naše slov samostatných, prídavných, počtov, všemien
[
1166
]
(pronomina) je najviacej od českého odchodné; počty Slováci tiež celkom
            inakšie skloňujú ako Česi;
[
1167
]
v slovesách čeština nie je tak celkom ako slovenčina určitá atď., na čo
            všetko hojné príklady uvádza Štúr. Konštatuje príkladmi, že sám zmysel slov slovenských
            je u Čechov docela iný, a kde my prídavné mená máme trojho ukončenia, Česi sa jedným
            spokojujú, v určovaní pohlavia tiež delia sa Česi od nás, napr.
ta Dunaj, ta
               obyčej, ten řetěz,
[
1168
]
ten hrozen, ten lej
atď., kdežto my hovoríme:
ten
               Dunaj, ten obyčaj, tá reťaz, to hrozno, tá leja
atď. U nás
chlap
znamená udatného muža, u Čechov surovca,
chlapík
je u Čechov udatný muž, u nás šepleta, Čechom
„zboží“
značí rozličné veci k telesným potrebám a aj duchovné, u
            nás ale práve len zrno rozličného spôsobu. U Čechov je
svět
len vo
            význame „die Welt“
[
1169
]
užívaný, u nás znamená, pravda, aj to samé čo „die Welt“, ale aj užíva sa vo
            zmysle ľudí aj sveta, a v tomto zadržuje svoj starodávny v ruštine zachovaný svoj
            význam. Slováci hovoria:
Tak svet o ňom súdi, svet by ťa vysmial
,
            potom tiež:
vstal ešte pred svetom
, t. j.
pred
               svitom.
Zbytek je Čechom ostatok, zvyšok (rest), u nás daromné trovenie,
            mrhanie „ten človek robí zbytok!“
Šelma
Čechom znamená divú zver, u
            nás aj to, ale tiež ako aj u Nemcov, človeka všelijaké smiešne kúsky alebo aj darobnosti
            vystrájajúceho.
Pláň
sa hovorí u Čechov o rovine, u nás o vode, kde
            ticho, rovno ide.
Letnice
sú Čechom sviatky svätodušné,
Turíce
u nás,
letnica
znamená u nás istý
            ženský odev, ktorú sedliačky nosia.
Chudý
Čechom je chudobný, u nás
            značí macer, mager.
[
1170
]
Ranný
u Čechov to čo jutrný, u nás zavčasný, napr.
rannie
               hrušky
. Sloveso
zvýšiť
značí Čechom to samé čo nám
            povýšiť,
zvýšiť
ale značí nám z hotového lebo odmeraného navyše
            zostať, napr.
to sa mi z môjho platu zvýšilo
. Česi užívajú sloveso
povážiť
len vo zmysle „erwägen“.
[
1171
]
Slováci tiež, ale aj vo zmysle ctiť, napr.
ten človek nás ani
               nepovážil, že k nám neprišiel.
Podobne:
zpytovať, zaváť,
               poraziť, pošinúť, vychytiť, ľúbiť, vykázať
(vykázal mu místo v škole,
            značí Čechovi umiestiť žiaka v škole, u Slovákov znamenalo by to vypovedať zo školy)
            atď.
Celý register je slov českých Slovákom nezrozumiteľných a slovenských Čechom docela
            neznámych. Z posledných pripomeniem iba daktoré z tých, ktoré Štúr uviedol za dôvod
            úplnej individuality a kmeňovitosti našej slovenskej:
baláchať, boženík,
               chabina, chmatať, chmára, chmúliť sa, chňápať, chotár, chrochoť, chrumkať, chrúst,
               chýr, chytlianka, chytľavý, česnúť, črieda, čudo, čudný, čujem, čujný, čvirikať,
               driečny, dosalápiť, ďumbier, domŕzať, dopáliť
(v náhlosti niekam ísť),
delia
(hrdina),
dever
(švagor),
dovedal sa, drglovať, drúzgať, dúčela, dudlať, dudlavý, ďúla, dunieť,
               dunčať, durandzia, duriť, dusiť, dívať sa
(koukat česky),
dvojčatá, džavkať, fikať, fŕkať, fiknúť, garázda, garazdovník, gebziť,
               gebzuvať, ganiť, grlo, grznár, grúň, hyd, hlaváň, holus, halienka, haluz, hapkať,
               haspra, hať, hatať, hegnúť, hlien, hlivieť, holohumnica, huľa, humno, hradská,
               hrada
(trám),
hrkavka, hrkluvať, hrkútať, hromžiť, hrúžliť,
               huckať, hupnúť, hýkať, jasiť, jedovať sa, jucha, inoväť, íver, izba, kmásať, kenteš,
               kynožiť, kar, kabáč, karpavý, kabaňa, käčkuvať, kechtať, kálat, kalabný, kamenica,
               kasanica, kazár, kepeň, kešeň, kiepiť, okiepiť, kloňa, klonka, kliať sa, knísať,
               kobyla, kolísať, kolísať sa, kolmý, konár, konkanina, kornatieť, korytnačka, kosier,
               koťuh, kotulať, kozub, kraslica, kúdeľ, kŕdeľ, kresačka, krosná, krútel, kukučka,
               kukulienka, kundoliť, kutáč kutica, kuvik
(č. sejček),
kyla,
               kyptavý, ligotať sa, mrkať, mrholiť, nátoň, nadrážať, okacerný, ozorný, ponášať sa,
               nanášať sa, prekárať, potvárať, poparatiť, pavúz, perlík, slaruť, syp
(č.
            kyprý),
smäd, stoh, sýpka, svorka, samokysa, sokorce, srdiť sa, šumný, šuhaj,
               zveleť, zveľatok
a tisíc inších. „Koľká maľovnosť,“ vykríka Štúr po
            vypočítaní týchto slov, „vo slovách našich a bohatstvo nárečia nášho je náramné, dosiaľ
            ešte nevymerané.“
Štúr zašiel i hlbšie do jednotlivých výpovedí a našiel i tam podstatný rozdiel v
            spôsoboch hovorenia českého a slovenského, napr. Čech hovorí:
mrtvicí jest
               poražen,
Slovák:
vietor ho zašiel, zavialo ho, porazilo
               ho;
Č.:
jednal sem s ním o to a o to,
Sl.:
s ním som sa o to dohováral;
Č.:
na někoho něco
               sčítat,
Sl.:
vinu mu dávať;
Č.:
ten člověk
               se u nás dobře chová,
Sl.:
ten človek sa dobre spravuje, dobre
               riadi;
Č.:
oni se spolu dobře chovají, svorně žijí,
Sl.:
oni sa dobre spravujú, dobre spolu prežívajú, jeden s druhým dobre
               nažíva, znášajú sa;
Č.:
na někoho nevrážet,
Sl.:
nepriateľským byť dakomu;
Č.:
ucházet se o
               právo,
Sl.:
práva sa domáhať;
Č.:
někoho
               slintat,
Sl.:
špintať dakoho;
Č.:
někoho
               oslyšet,
Sl.:
odbyť ho;
Č.:
doufat v
               Boha,
Sl.:
Boha sa dokladať;
Č.:
pomstit se
               nepříteli,
Sl. tiež tak, ale aj
vyvŕšiť sa na
               nepriateľovi;
Č.:
zaměstknávat se s něčím,
Sl.:
zapodievať sa s dačím
atď. Nuž a ako niesol Štúr tú nemčinu
            českej reči? Celú spústu germanizmov českých vyhodil im na oči, ktorá od časov Štúrových
            ani dosiaľ nielen neumenšila sa, ale vzrástla veľmi nebezpečne a ku náramnej škode
            slovančiny českej. Kto číta české časopisy, dočíta sa ich v každom liste.
Tým ale, ktorí uznávajúc všetky tieto námietky, radili nám, „aby sme nárečie české
            podržali a ho len vo spisovaní našom plnohlasnejšími našimi formami tu i tam vypĺňali,“
            tým odpovedá Štúr: „Hneď popredku musíme povedať, že nárečie české našimi formami, ak
            máme pri jednote v reči spisovnej s Čechmi ostať, nikdy tak vypĺňať nemôžeme, ako by sme
            museli a chceli, bo Česi na takúto premenu a obecné užívanie našich foriem sotva docela
            pristať môžu. My podľa ducha svojho nárečia nikdy inakšie písať nemôžeme, ako napr.
pijem, sejem, vidia, chodia, potokoch, brehoch,
lebo
potokách, brehách, pre dobrých ľudí, pre veľkých pánov
atď. Česi
            ale sotva by tak písať mohli, bo to je proti svojstvu ich nárečia. Oni píšu a musia
            tuším písať:
piji, seji
alebo
piju, seju; vidí,
               chodí
alebo
vidějí, chodějí, potocích, březích, pro dobré lidi,
               pro velké pány
atď. Teda by sme sa už v tomto sotva zjednotili, a čo by aj
            na to prišlo, na akú by sa strakatinu a vymyslenú plátaninu reč zrobila? Čia by to bola
            reč? Česká, či slovenská? Ani jedna.
[
1172
]
Aký by sa duch v tej reči vyslovoval? Český, či slovenský? Ani jeden. Kto by
            to všetko, ako sa má písať, ustanovil? Dakoľko spisovateľov? Či sú tí mocnejší, silnejší
            ako národ sám a obecná reč jeho? Dakoľko by ich tak písalo, druhí by pri starom zostali
            a jeden by písal tak, druhí inak, lebo by sebevoľnosti dvere boli dokorán, otvorené, a
            čo by stadiaľ vykvitlo? Len číra strakatina spisobná, ktorej by sa za krátky čas každý
            nasýtil a potom by sa každý zas ku svojmu navrátil. Nie dakoľko hláv tvorí a vymýšľa
            reč, ale reč si vytvorí národ sám a povinnosť jeho vzdelaných synov je tou rečou, ktorá
            je jeho, k nemu sa prihovárať, a o tom, čo znajú, ho vyučovať. Onej rady teda naskrze
            užiť nemôžeme, ako každý vidí z dostatočných príčin“ (Nár. str. 67).
[
1173
]
Štúdiá Štúrove historické a toto jeho najnovšie spytovanie prírody a reči našej
            slovenskej učinili ho veľkým a idey jeho stali sa smerodajnými každému opravdovejšie a
            hlbšie s národom svojím zmýšľajúcemu Slovákovi. Štúr ohliadol sa na históriu a pôvod
            Slovanov a to ho neodolateľne pohybovalo k oživotvoreniu a k platnosti privedeniu
            slovenského nárečia. On musel veliké odpory premáhať, mal nezmieriteľných nepriateľov,
            ktorí ohnúť nedali sa, zlomiť ich nebolo možno, národ sám idylický život prežívajúc,
            stával sa vždy len tvorcom materiálu, z ktorého budúci synak veľký, narodený dakde vo
            večne tichej dolinke tatranskej, vyviesť mal stavisko ideálne krásne, vekotrvalé, národ
            takýto nebol synovi tomuto na veľkej pomoci. Snáď ešte nebol synak tento pod Rokošom
            zrodený tým synom budúcim! Ak aj nebol, bol iste Slovenska prorokom. Písal r. 1845:
            „Nárečie naše aj čo do foriem aj čo do hmoty je klbko všetkých nárečí slovanských, z
            ktorého nitky rozvíjajú sa po všetkých. Mnoho takého sa v našom nárečí a jeho podrečiach
            nachodí, čo v inších len roztrúsene, v každom dačo a po jednom ukazuje sa. Na svojom
            mieste to obšírnejšie dokážeme. Stadiaľ pochodí, že nárečie naše slovenské všetky kmene
            slovanské medzi všetkými nárečiami najľahšie rozumejú a že ono každému z nich
            najsnadnejšie naučiť sa prichodí. Ľutuje náš slávny krajan Šafárik, že naše nárečie ešte
            málo do známosti prišlo a pravdu má, bo ono učenie sa všetkých slovanských nárečí
            najviac po staroslovanskom uľahčuje. O Slovákoch do Chorvátska a Srbska cestujúcich, ako
            nás sami Chorváti a Srbi uisťujú, hovorí sa tam napospol, že hovoria chorvátsky a
            srbsky, ale len trochu odchodne. („Al samo drugčije.“
[
1174
]
H.) Jeden muž slovenský rozprával mi,
[
1175
]
že príbuznému Slovákovi, keď prišiel do Sliezska za kňaza, sliezski Poliaci,
            poľsky nevediacemu, čisto slovensky ľudu kázne držať naručili s tým doložením, že oni
            ten jazyk dokonale rozumejú. A tak im Poliakom kázal po slovensky. To samé aj Rusi i
            druhí Slovania o našom nárečí istia. Naopak ale aj Slovák všetky slovanské nárečia
            najsnadnejšie rozumie a najľahšie sa ich, keď k tomu dary má, naučí; Slovanov potom
            všetkých v akomkoľvek nárečí hovoria, Slovákmi a ich reč slovenskou volá. Čo to za
            tajnosť? Dunaj a Tatry sú najstaršie sedaliská Slovanov v Európe. Tak rozpráva
            starožitný náš Nestor, že Sloveni a jazyk slovenský sedeli najprv na Dunaji, to samé
            bolo mienkou všetkých stredných vekov, istením starých historikov poľských a českých Kadlubka,
[
1176
]
Boguchvala,
[
1177
]
Dalimila,
[
1178
]
taktiež novších učených mužov napr. Poliaka Surowieckého,
[
1179
]
a je to iste číra pravda, čo my na svojom mieste a svojím časom obšírnejšie
            preukázať sa usilovať budeme.
[
1180
]
V najstarších týchto sedaliskách Slovanov v Európe dodržal kmeň náš aj
            najstaršie ich priezvisko, zovúc jazyk svoj slovenským, biele svoje pohlavie Slovenkami,
            ako sa u Nestora najstarší Slovania volajú. Kmeň náš, ktorý najstaršie priezvisko
            Slovanov dodržal ešte, zachoval v dolinách tichých svojich a neprístupných Tatrách aj v
            reči to, čo všetkým Slovanom bolo za starodávna spoločné, čo ale potom jedny kmene časom
            popremieňali, druhé potratili. Z hlavných znakov trebárs len zvrchu vzatých, ktorými sa
            podľa pozorovania Dobrovského slovanské nárečia na východné a západné delia, má
            slovenčina viacej znakov spoločných obom hlavným haluziam jazyka nášho slovanského,
            skadiaľ vidno, že je vprostred nárečí slovanských a ako prechod od jedného radu nárečí k
            druhému, kto by gramatiku nárečia nášho slovenského so všetkými jeho podrečiami napísal,
            ten by práce pre toto zvláštne miesto slovenčiny medzi inšími nárečiami slovanskými v
            malom obraze reč slovanskú predstavil. Ide už povesť od viacej rokov
[
1181
]
medzi Slovanmi o napísaní zrovnávajúcej gramatiky slovanskej, jestli ale
            dajaká napíše sa a spisovateľ nebude dobre zbehlý v nárečí našom, jeho dielo bude
            jednostranné a nedovŕšené. Natoľko, hľa, je naše nárečie vážne a v takomto položení sa
            medzi nárečiami našimi nachádza. Keď my Slováci svoje nárečie obrábať budeme, spisy naše
            budú mať ku všetkým kmeňom slovanským snadný prístup, lebo ich každý kmeň krem spisov
            svojho nárečia a najbližších z toho radu, ku ktorému jeho nárečia patria, najlepšie
            zrozumie. Tento prístup ku všetkým pokrvným kmeňom v slovenčine je pre nás Slovákov
            veľmi vážny a dôležitý, i keby sme sa slovenčiny nechytili, nepoznali by sme ani
            povolanie svoje, ani čas svoj a potreby jeho a bezpečne riecť môžeme, že by sme sami
            proti sebe a povolaniu svojmu brojili. Pre túto svoju prístupnosť má slovenčina, ako
            pevne veríme, peknú v Slovanstve budúcnosť.“
Milo je nám čítať nepodvratné jeho dôvody, ale nebude nevzácne iste vidieť peknú dušu
            jeho i v tých nádejách jeho, ktoré zdali sa mu neodolateľne oprávnenými a predsa
            sklamali ho.
„Vitaj nám,“ píše na str. 71 „Nárečia“, „vitaj, slovenčina naša! Ty dcéra Slávy
            pekná, rovnoprávna, ale oddávna utajená pred svetom! Vitaj nám, drahá! Sila tvoja
            vyvoláva nás k čerstvému životu a spojuje nás s bratmi a ukazuje nám, že jedno sme a že
            je jeden cieľ náš. Už oddávna aj zo strany našej vychvaľovali vás krajania slovenskí,
            naši mužovia slávni, že slovenčiny ste sa chytili (rozumie tu bernolákovčinou písavších
            Slovákov) a v nej neúnavne pracovali. Tak hovorí náš slávny Šafárik vo svojom znamenitom
            diele
„Geschichte der slawischen Sprache und Literatur nach alten
               Mundarten“
na str. 389: Od tohoto času (od zahynutia inštitútu slovenského
[
1182
]
) pracuje dakoľko spisovateľov evanjelických pod krídlami českej literatúry
            ako milovníci na poli národnom, čo medzitým katolíci, ktorých horlivosť za povýšenie
            vlastnej slovenskej literatúry dosť nachváliť sa nemôže, málo daktorých vyjmúc, odvážni
            sa zdajú, po ceste od Bernoláka preťatej, pokračovať.“ I Kollár tým samým spôsobom v
            druhom diele svojich Zpievaniek na str. 495 veľmi vyvyšuje katolíckych (spisovateľov i
            porúča na tom samom mieste, aby ich inší plne nasledovali. A zasluhujú zaiste títo
            mužovia všetku možnú chválu a pováženie. Koľme slovenčina pre rozvitie života nášho
            potrebná a nevyhnutná je, dáva znať medzi inším Kollár sám na sebe, a to nielen
            ustavičným kvetov z poľa slovenského trhaním a do češtiny pletaním, ale čo je viacej,
            chytením sa do samej slovenčiny, chtiac ju za spisovnú reč povýšiť. Lež pustota a
            driemota hlboká panovala ešte vtedy na Slovensku, a preto Kollár, keď žiaden ohlas
            nedostal, od svojho ustúpil a zase k češtine navrátil sa. Daktorí mu priemenčivosť túto
            na oči vyhadzovali, my ho tu ale mak neviníme, lebo z toho všetkého len bystrota hlavy a
            srdce za kmeň svoj láskou zapálené vyzerá. Kollár ako hlava bystrá šípil, že Slováci by
            len predsa mali vo vlastnom nárečí život svoj duchovný vystaviť a že tak len ho dokonale
            vystaviť môžu a preto sa aj slovenčiny chytil, potom ale kadenáhle videl, že sa ľud
            slovenský za ňu nezaujal, a že tomu ešte čas neprišiel, aby beh vecí netrhal sa,
            navrátil sa k češtine. Dobre vieme, že Kollár v najnovšom diele, v
Cestopise
               po Itálii
,
[
1183
]
odpornú našej vystavuje mienku, ale sme silne presvedčení, že on vidiac
            teraz, ako ľud náš slovenský k životu sa vzchopil a že k tomuto svojmu životu slovenčinu
            potrebuje i z celého srdca si ju žiada, oproti nám nič mať nebude. (Tak ešte dokladal sa
            v Kollára na jar r. 1845). Hovoríme preto o Kollárovi s takou istotou, lebo známe jeho
            za národ svoj bez odpočinku pracujúcu dušu; on nemôže byť proti životu nášmu, ktorý celý
            svoj život vzbudiť sa usiloval, on nemôže byť proti nám, bo v kom by sme potom mohli
            skladať dôveru? Neohlásili sa Slováci na hlas Kollárov, prebúdzajúci ich k životu
            vlastnému, k slovenčine, lebo dremali, ale ohlásia sa teraz nie dvaja, traja, desiati,
            ale ako silne veríme, ohlási sa, keď nie naraz, teda pomaly celé božie Slovensko! Vstalo
            ono a chce žiť, veľmi premenili sa časy! Predtým smutné išli od Tatier k Dunaju hlasy a
            smutne sa odrážali naspäť, teraz ale počínajú sa ohlasovať radostnejšie i také sa zas
            odrážajú od nášho starého Dunaja k vysočizným Tatrám. Otcovia tešia synov a synovia
            potešujú otcov. — Jednota teda naša prísne nás k slovenčine napomína, bo len v nej do
            jedného kola si zastať môžu Slováci. My sme jeden kmeň, i ktorá ruka bezbožná nás by
            roztrhovala a čo za myseľ bezbožná by nám priala, aby sme boli odtrhnutí jedni od
            druhých? Život náš je odchodný od českého, odchodný tak, ako nárečie ich od slovenského.
            Život Čechov terajší, či skutočný, či čiste duchovný, vytiekol z predošlých osudov
            národa tohoto, ktorý trebárs vždy hrdinsky sa držal a na podiv celej Európe bojovával,
            predsa sa návalu života cudzieho, nemeckého, neobránil. A tohoto šľapaje životu
            slovenskému protivné, my miestami u bratov našich s bolesťou vidíme a to v ich obci, v
            ich literatúre a aj v živote domácom.“
„V poézii českej,“ horlí ďalej Štúr, „ešte máločo je podareného a čo sa hlavne
            podarilo, cudzím duchom páchne; v druhej peknej literatúre, romány
[
1184
]
a všelijako menované odrhaniny romantické, hlavné miesto zaujímajú a v
            daktorých, ako asi pred dvoma rokmi vo „Květoch“ v článku „O ženě“,
[
1185
]
hnusné vývrhliny siekt nemeckých a iných k pohoršeniu ľudu slovanského do
            života nášho sa kydajú. Dajte nám pokoj s tými mátohami cudzími, s tými šiaľami
            zúfanlivými, s tým drvením samého seba pre mrle, s tým prevráteným citov vzpružováním,
            nevoďte do nášho sveta zúfanlivých kadejakých vycivencov, zvodcov, to sú pre nás
            potvory, ktorých sme my u nás nevídali a nevidíme, nekazte pokoj náš; pozrite na naše
            lipy, ako ticho šumejú, pozrite na náš život, ako je pri všetkých nerestiach pokojný,
            pozrite, ako naše mysle a srdcia horia svätým ohňom, a nebúria sa pre žiadosti a mrle
            darobné. Vysoko si my vážime duchovné pracovanie a tešíme sa srdečne, že u bratov Čechov
            pohybuje a zo dňa na deň vzmáha sa, ale hnusnými, cudzích svetov vývrhlinami, ktoré
            život náš čerstvý kántria a pokoj náš hubia, my sa zatiaľ zhora nadol poprevracať dať
            nechceme. Nech si to zadržia a strovia tí, ktorí si to navarili, my tej chôvy
            nepotrebujeme a srdečne ľutujeme, že do života bratov našich Čechov sa tie vyvrhliny
            vpíjajú. Ako život náš je od českého odchodný, tak sa delí aj naše nárečie. Nárečie naše
            je neobyčajnej plnohlasnosti, sviežosti a maľovnosti, ktorá sa so živou a maľovnou
            obrazotvornosťou našou dobre zrovnáva a veľkú budúcnosť poézii u Slovákov sľubuje.
[
1186
]
V nárečí nie tak, ako je naše, sviežom a maľovnom, nemožno, aby sa
            obrazotvornosť naša náležite predstavila a do odevu slušného obliekla, ale jej pristať
            môže len nárežie, tak ako ona svieže, a len v tomto sa ona pekne ukáže. Dobre to cítili
            a cítia všetky naše poetické hlavy, a preto tak horia za slovenčinu. Toto samé muselo z
            veľkej časti pohnúť Kollára, že dal sa raz písať po slovensky, pre toto samé nepísal
            Hollý česky, ale skladal svoje básne v našom slovenskom nárečí a táto sama príčina pohla
            aj mladého nášho, geniálneho spevca, Sama Chalupku, spievať po slovensky, a stalo sa, že
            pekné jeho, duchom slovenským naskrze presiakle piesne v národe spievajú sa už ako
            národné, ich prostý, silný, uchvacujúci hlas ozýva sa po Tatrách, no neprijali sa tie
            jeho piesne, ktoré sú česky trebárs umeleckejšie, formálne správnejšie napísané! Nech
            nikto nehovorí, že reč pri básni málo značí a že sa báseň v ktorejkoľvek reči tak dobre
            ako v inšej podarí; báseň ak má letieť živo, musí mať také krídla, ktoré ju ľahko a
            sčerstva ponesú. Sám najväčší nemecký básnik Goethe
[
1187
]
hlboko cítil túto pravdu, keď o reči nemeckej povedal: „Bol bych i ja
            básnik, keby reč tomu hrádze nekládla.“ („Ein Dichter wär’ ich geworden, hätte sich die
            Sprache nicht unüberwindlich gezeigt.“)
[
1188
]
Tak teda naša báseň nemôže inakšie len v slovenskom nárečí sa vyspievať a
            rozviť; báseň tá, ktorá vyletí ako orol nad Kriváň a stadiaľ dolu po zemi pozerať bude,
            musí si pripnúť krídla mysle našej a na týchto krídlach do výsosti sa vychytiť. Šumže,
            leť, spev náš silný, čerstvý, hneď ako potôčik blbotajúci, hneď ako šum vŕb a hneď zas
            temne ako víchor po horách pohučievajúci, leťže, leť, spev náš čerstvý, a rozleť sa,
            roznes i city i túžby naše!“
Ako otvorene, kresťansky úprimne vyslovoval Štúr ohľadom duchovných záujmov národa
            nášho voči tohovekej literatúre českej svoje presvedčenie, toho dôkaz podal som tam
            vyššie, kde vytýka prísne českým spisovateľom ich opičenie sa za tou oplzlou romantikou
            západníckou; on ide tak ďaleko, že práve túto stranu tmavú, ale nebezpečno vpíjajúcu sa
            do národa užíva za dôvod k osamostatneniu sa národnej slovenskej literatúry. On hovorí:
            „Niet divu, že pred dakoľko stoletiami česká reč bola sa u nás prijala a za spisovnú
            povýšila: doniesli nám vtedy Česi so svojou rečou dačo vyššieho, velebnejšieho, čo
            hlboko preniklo duše naše, a preto aj chytili sme sa reči, v ktorej sme to dostali,
            teraz ale nielenže nepôsobia tak na nás Česi, lež práve daktoré ich spisy s cudzími
            vývrhlinami naplnené nás odstrkujú. K životu teda nášmu a k dokonalému sa rozvitiu i
            vysloveniu mysle našej nevyhnutne nám je potrebná naša svieža, domáca slovenčina.“
Štúr celou silou nádejí svojich, z ktorých ovšem mnohá ho sklamala, ale vcelku bola
            to sila prorocká, plnivšia a naplňujúca sa do dnešnej chvíle, celou silou nádejí svojich
            na tom pracoval, aby sa kmeň náš na svoje vlastné nohy postavil, od nikoho pomoci
            nečakal, ako od svojej vlastnej sily, ktorú mu Boh tak štedro udelil, bo keď túto, ako
            náleží, vyvinie, do práce vyzve, v práci ju zaoceľuje, pomoc verných bratov ho neminie;
            národ i kmeň i človek jednotlivý, obzerajúci sa voždy po inom, aby ho zachytil, držal,
            nie je hodný mena národa, kmeňa národného, ba ani človeka! „Taký človek, lebo kmeň, lebo
            národ je len klát, v ktorom ducha niet a s ktorým si druhí podľa vôle zahrávajú. Život
            môže len a musí vyvierať z práce, bo vtedy sa hýbanie, ktoré je znak života, ukazuje,
            chtiac teda žiť, musíme sa hýbať a sami pracovať. Dosiaľ sa kmeň náš veľmi po Čechoch
            ohliadal a to, do čoho sa sám nechytal, od nich očakával, práve ale preto, že stadiaľ na
            všetko ako hotové čakal, sám sa do práce nepúšťal. Ale za toto sčakávanie na druhých, za
            túto svoju nepracovitosť dostával tiež zaslúženú plácu, bo s ním inší, čo chceli,
            vystrájali a my Slováci toľko sme platili, koľko sa druhým páčilo a začo nás druhí držať
            za dobré uznali. Nie, nechceme sa viacej takto povaľovať i na inších dobrú vôľu spúšťať
            sa: hanba a posmech nám, ak by sme aj ďalej kmeňu svojmu takto povaľovať sa dávali a na
            druhých lásku a veľkomyseľnosť s cenou kmeňa svojho nechávali sa.“ „Kmeň náš má veľkú
            silu a súcosť k životu, ale tie sily musíme rozjatriť, oheň ducha rozvatriť a rozvitie
            všetkých mocí národa všetkými prostriedkami napomáhať a toto stane sa prácou i mnohým
            tých síl zaneprazdňovaním. Kto nemá chuti do práce, ten nie je s nami a ten bude
            vyvolávať, aby sme sa aj ďalej len na druhých ohliadali a ukazovať nám bude na slabosť
            našu — ako chabý vojak, čo pred patáliou uteká — takýto človek ale nemá v živote našom
            dôvery a všetci tí, ktorí tejto dôvery nemajú, sú alebo neznalci, alebo lenivci, alebo
            slabosi! (Vtedy ešte nebolo na površí sveta Thébuszov,
[
1189
]
Bartolomaeidesov,
[
1190
]
Czékusov, Zelenkovcov,
[
1191
]
Bakaych
[
1192
]
et tutti quanti, o ktorých bol by Štúr primerané slovíčko našiel. H.) Kto
            nám pomôže inší, keď nie my sami? Keby sme alebo sily životnej nemali, alebo túto silu
            nerozvili, žiadna v svete moc by nás od zahynutia nevyratovala a darmo by nás hockto
            podopieral, bo by sme len predsa dohromady padli a skvacli.“
Tak horlil Štúr. Moja úloha je týmto skončená ukázať pohnútky duše Štúrovej k
            potraseniu kmeňom naším vyzdvihnutím slovenčiny, čo prostriedku národu históriou daného
            ku vzbudeniu ho k úlohám života Bohom mu vymeraným.
Ešte v krátkosti nádobno mi načrtať obraz činnosti Štúrovej v tomto období. My boli
            zaryli sa do zdvíhania národa z jeho pádu pálenčeného: Závodník,
[
1193
]
Kuzmány, Hodža, ja a priatelia ostatní v úradnej činnosti a potyku
            každodennom s národom postavení zakladali sme spolky miernosti. Štúr, pohybujúci sa vo
            vrstvách vyšších, i dajedni mladoňovia bratislavskí vstúpili u mňa do spolku miernosti.
            Štúr ako už člen takého spolku potom zriadil sám spolok podobný v Bratislave medzi mládežou;
[
1194
]
pozdejšie ale v časopisoch svojich a na zhromaždeniach spolkov miernosti
            mocne bojoval za ruch tento všeobecný.
Práca okolo vydobytia si privilégia na noviny bola veľmi ťažká; to sa vlieklo roky a
            roky! Najprv myslel Štúr činnosťou novinárskou a časopiseckou zahájiť akciu novú, ale
            keď i námestná rada i kancelária uhorská vo Viedni otáľali s vecou a posielali si
            patričný rekurz hore dolu a vymáhali svedectvá o Štúrovi a jeho zmýšľaní politickom,
            mravnom, vedeckom a čo ja ešte viem akom, tu zišli sa u mňa v Hlbokom Hodža a Štúr a
            ustálili sme činnosť i bez novín zahájiť zriadením spolku pre vydávanie kníh k vzdelaniu
            národa smerujúcich. Vtedy sme i my spoločný výlet podnikli k majstrovi poétov
            slovenských k Hollému na Dobrú Vodu,
[
1195
]
cieľom vzdania mu úcty osobnej a podania mu výkladu úchylky svojej od jeho
            spôsobu písania v podrečí trnavskom a rozvinutia pred ním dôvodov svojich za centrálne,
            čisté slovenské nárečie. Tam sme boli od pána domu, priateľa mladosti Hollého verného,
            dekana Lackoviča, pohostinne prijatí a od barda starého, postavy vznešenej, vysokej,
            veľkých svetlých očí, vlasov strieborných, od Jána Hollého zuľúbaní a slzami radosti
            uvítaní. On nielenže nič nemal proti čistej slovenčine, ale práve vyhováral sa, že za
            jeho časov nebolo možností na Slovensku inou slovenčinou knihy písať ako tou, v ktorej
            už nebohý priateľ jeho Bernolák bol gramatiku spísal. „Aj,“ povedá, „moje metrum
[
1196
]
dalo sa výborne v tejto reči užiť. Už tie národné piesne najkrajšie znejú v
            tej hornoslovenskej reči.“ To bol náhľad Hollého, s ktorým, rozumie sa, my úplne
            súhlasili. Hollý nám dal požehnanie svoje k dielam vtedy umieneným.
Hneď nato zišli sme sa hojnejšie v Liptovskom Svätom Mikuláši u Hodžu dňa 26. a
            nasledujúcich dňov augusta 1844, kde od toho času nevídaný počet uvedomelej Slovače
            velikú a veľmi sympatickú pozornosť okolného národa zobudil. Národ si pretieral oči.
            Meštianstvu mikulášskemu sa nová táto čerstvá spoločnosť duchov nič inak nepozdávala,
            než ako by sa tie zakliate postavy bohatierske v Prosiečnej, Vrátnej a v Súľove boli
            zobudili a krv i telo i ducha na seba vzali a Mikuláš Liptovský, Vrbicu a Hušťák boli
            navštívili. Brány domov boli dokorán otvorené hosťom vzácnym a slovenská pohostinnosť
            neznala medzí. Veliká fara sväto-mikulášska hostila popredných ľudí slovenských, a tu
            odbývali sa zasadnutia dňom-nocou, spalo sa málo, len život čistý tiekol tu širokým
            korytom. Hneď v prvom zasadnutí určil sa cieľ spolku: meno mu jednosvorne dané „Tatrín“.
            Nadšenie za právo a osvetu národa, práca a dômysly, organizovanie činnosti nastalej, to
            boli charakteristické známky dňov a slávností tu odbývaných. Mládež oduševnelá živú
            účasť brala na zasadnutiach, kde starší rozkladali svoje túžby, rady, úmysly,
            predsavzatia, riešili otázky, zaháňali obavy, formulovali ústrojné úlohy spolku stred
            národa, hlivejúceho v nečinnosti, ešte i to, čo hýbať chcelo sa, umrtvujúcej. Po
            zasadnutiach utiahli sa starší k novým prácam, mládež k prepisovaniu uzavretí a
            príhlasov k národu cieľom rozšírenia ideí tu vyvinutých alebo pojatých a národu
            predložených. Práca a nadšenie bola signatúra dňov strávených v Mikuláši na konci
            augusta 1844.
Okrem Štúra, Hodžu a mňa boli tu i starší páni, ktorí v koľajach starých preslávili
            sa so stálym vyhliadaním doby rezkejšieho života na Tatrách, a tým zdalo sa, že toto
            nové klopanie ducha podzemného je už to pukanie sa zabedneného obzoru pred príchodom
            túžobného slnca, i pristali celou vrúcnosťou do radov našich. Boli to šľachtici
            slovenskí: Gašpar Fejérpataky z Kľačian, dr. Jonáš Guoth
[
1197
]
z Guotovian; senior liptovský Ján Plech,
[
1198
]
profesor Srnka,
[
1199
]
senior Zoch a celý rad nadšenej mládeže: Ľudovít Hroboň, Janko Bysterský z
            Bysterca, Ondruš, Janko Francisci-Rimavský a iní mnohí.
Dve veliké listiny vyhotovili sa dňa 27. augusta 1844 v Mikuláši; jedna obsahovala
            určenie Tatrína, jeho pramene a jeho ústrojnosti, druhá „Pozvanie k Tatrínu“. Obsah
            listín tých je velice zaujímavý. „Určenie, cieľ a pole pôsobenia Tatrína je jednota
            milovníkov národa a života slovenského literárna, súkromná, majúc za cieľ každou
            zákonnou cestou čisto slovenský život bez všetkých ohľadov na vyznanie náboženské, stav
            a ktorékoľvek druhé strany života a rozdielnosti ľudské budiť, podporovať, utvrdzovať a
            rozširovať. Aby sa tento cieľ dosiahol, zjaviť sa musí jeho pôsobenie vo vydávaní a
            rozširovaní kníh potrebám národa nášho, veku a okolnostiam, v ktorých žije,
            zodpovedajúcich, a v podporovaní mládencov národnej našej veci posvätených v ich
            vzdelávaní sa.“
„Knihy vydať sa majúce môžu byť 1) školské, 2) poučné a zábavné pre pospolitý ľud, 3)
            pre vyššie obecenstvo z odboru vyššej beletristiky a vedecké, 4) v čistom slovenskom
            nárečí spísané. Knihy cirkevné sa vytvierajú z odboru tatrínskej činnosti. Pôvodné majú
            prednosť, dobré preklady v spôsobe svojom znamenité nezavrhnú sa. Rozširujú sa knihy i v
            druhých nárečiach spísané, obsahom svojím sa odporúčajúce a dovolené, ako i knihy na
            vlastné útraty ktoréhokoľvek Slováka vydané a výboru na posúdenie predložené.“
Podporujú sa mládenci slovenskí bez rozdielu vyznania náboženského v ich vyviňovaní
            sa: 1) V školách vyšších i nižších vzdelávajúcich sa, počnúc od syntaxy. 2) Umelci. 3)
            Priemyselníci. Pridané sú podmienky prijímania takých pod opateru Tatrína. — Pramene
            peňažné Tatrína boli: 1. Dobrovoľných podporovateľov obete. 2. Stálcov každoročne riadne
            skladanie prínesky. 3. Zvyšky pri knihách nákladom Tatrína vydaných. Ústrojnosť spolku
            toho bola nasledujúca: Tatrín záležal z dobrovoľných podporovateľov, zo zberateľov, zo
            stálcov, zo správcov a z výboru. Podporovatelia menovali sa tí, „ktorí dobrovoľnými,
            každoročne zberateľom riadne skladanými alebo časovými peňažnými obeťami vzbudzovanie a
            rozširovanie duchovného života Slovákov napomáhali“; zberatelia odvádzali vždy do nového
            roku správcovi svojho okolia prijaté obete s menami obetovateľov a boli zaviazaní k
            rozširovaniu i odberaniu spisov tatrínskych; stálcovia zaväzovali sa každoročne
            prinajmenej päť zlatými striebra prispievať k cieľom Tatrína, túto obeť do nového roku
            správcovi odviesť, knihy podľa možnosti kupovať a rozširovať, a to nielen spolkom
            vydané, ale aj iné, prednostom odporučené, podobne podľa možnosti i literárne, a síce
            bez honoráru pre Tatrín pracovať; ku právam stálca patrilo: domáhať sa na účty u
            správcu, žiadať knihu spolkom vydanú, odporúčať mládenca ku podpore, v zasadnutiach
            výboru podiel brať. Pri zmohutnení pokladnice spolkovej mali sa knihy na náklad Tatrína
            vydané stálcom bezplatne dávať. Správcovia mali povinnosť všetky obete vybrané do nového
            roku, do 15. februára počtovníkovi oddať
[
1200
]
atď. Výbor vedie správu Tatrína a záleží zo štyroch prísediacich, počtovníka
            a prednostu. Prednostovi je veliká moc udelená. On je stredník celej jednoty, hlavný
            správca a dozorca jej činnosti. Jeho povolaním je: výbory zvláštne i všeobecné zvolávať
            a v nich predsedať; na poriadok v celej jednote, na plnenie povinností stálcov,
            zberateľov, správcov, výborníkov a počtovníka bedlivým okom dohliadať a pri povstalých
            snáď neporiadkoch čím najprísnejšie dotušovať, aby každý neporiadok hneď vo svojom
            vzniku bol udusený; účty vo zvláštnom výbore prehliadať a podpisovať, knihu nákladom
            Tatrína vydanú alebo porúčania hodnú v novinách oznámiť, počtovníkovi výkazy na peniaze
            dávať. Jeho povinnosťou je aj vyjednávanie u vlády alebo u ktorejkoľvek vrchnosti v
            záležitostiach celej jednoty alebo jej jednotlivých údov, ak by z dákeho podozrenia na
            vrchnostenský dotaz prišlo. Splnomocnený je naposledok prednosta v náhlych
            prípadnostiach, v ktorých sa výbor zísť nemôže, menom výboru a celej jednoty pod svojím
            zodpovedaním pracovať atď. Boli o tieto punkty mnohé hádky, ale z ohľadu na okolnosti, v
            ktorých jednota povstávala, zvidelo sa konečne všetkým skoncentrovať vo výbore a v jeho
            prednostovi celý spolok, ktorý by si i tak časom bol stvoril primeranejšie zriadenie.
„Pozvanie k Tatrínu“ podávam tu doslovne, ktoré bolo vo viacej výtiskoch poodpisované
            a na všetkých známych národovcov slovenských porozposielané. Znelo takto:
„Považujúc opustený stav slovenského národa a obzerajúc sa na počínanie nejedných,
            ktorí by radi na úhore našom sami orali, sami siali, sami žali, zriekli sme sa mnohí
            Slováci hneď listovne, hneď osobne, že musíme niečo pred seba vziať, čo by ku národnému
            nášmu zveľadu smerovalo, aby nám nemohlo ukazované byť na to, že Slováci sami pre seba
            nič nepočínajúc k tým, ktorí sa čerstvo na svojerodnom poli obracajú, pripojiť sa a v
            nich zahynúť musia; a čo by nás ani ohľad tento na položenie naše k tomu neponúkal, sama
            vnútorná potreba k tomu nás núti. Poddajme sa žiadosti a túžbe ducha, ani neprotiviac sa
            jeho vláde, ani jej nevyhybujúc, ináč v nesláve a necti mrzko zahynieme. Mnoho slov
            netreba; dosť je na tom, že kto len čo-to cíti ako Slovák, musí uznať, že je zvrchovaný
            čas, aby sa pre slovenský národ a život niečo po slovensky začalo. V úmysle tomto
            zrovnávajúc sa prihovorilo nás viacej o tom a ustanovili sme jednotu „Tatrín“ nazvanú,
            ktorej uriadenosť, ako je: cieľ, konavosť, správa jeho, aké práva a povinnosti údov
            jeho, — tuto Vám, titulu svojho hodný Slovák, posielame s tou prosbou a nádejou, že k
            nášmu Tatrínu pristanete a ako stálec skutočným jeho údom budete. Na znak a záväzok
            osobný Váš pošlete nám vlastnoručný úpis na to, že zákony tieto s povinnosťami a právami
            za svoje uznávate, beriete; ktorý úpis my s národnou úctou a s tým hlbokým presvedčením
            prijmeme, že Vaša láska k slovenskému národu, sama ona jediná, bude i najsilnejším
            hnutím účinlivej účastnosti Vašej, ako obecná svätej veci našej, tak zvlášte na spolku
            tomto za dušu svoju tú samú svätú vec majúcom. Dané v Liptovskom Svätom Mikuláši dňa 27.
            srpna 1844. Michal Miloslav Hodža, prednosta; Gašpar Fejérpataky z Kľačian, počtovník;
            Ľudevít Štúr, úd výboru; Miloslav Jozef Hurban, úd výboru.“
Tatrínska činnosť bola to v národe, čo Štúr v mládeži slovenskej. Nebývalé hnutie!
            Mlunná iskra
[
1201
]
prebehla zmŕtvelým národom. Zasadnutia tatrínske boli kočovné, ku nim
            pripojili sa spolky miernosti, a kde zasadla taká spoločnosť, tam zavíril život a
            požehnané po sebe zanechal následky. Trval ovšem len krátky čas, ako ten život krátky
            Štúrov. Tatrín bol krátky úvod slovenčiny do búrneho verejného života. Devuška táto
            hlbokých dolín Tatry mohutnej uvidela hrink verejný a javište sily a bodrosti mužnej,
            áno, stala sa skoro činiteľom vo vrave sveta dejinnej. Morálne pôsobil Tatrín so
            sestrami svojimi, miernosti a sporivosti spoločnosťami tak, ako od tristo liet žiaden
            zjav na Slovensku. Tatrín uznal za súrnu potrebu zjednotiť sa v spôsobe písania a
            naložil Štúrovi spísať gramatiku čistej slovenčiny. To bol prvý stupeň jej ekumeničnosti,
[
1202
]
stala sa tým rečou spoločnosti, dostala sankciu. Nie ako by snáď táto
            gramatika spísaná byť malá na zakázku, ale že Štúr bol ten prvý nálezca tejto zabudnutej
            „starej matere“ a prvý jej miláček a znateľ, vyjavená žiadosť verejná Tatrínom, aby on
            svoje štúdium učinil základom, na ktorom by sa ďalej stavalo z materiálu už národom
            nahromadeného. Preto aj nechce Štúr považovať gramatiku nárečia slovenského ako obyčajnú
            gramatiku, ale skutočne ako náuku zvláštneho jedného nárečia slovenského, v ktorom
            „osobitný život zaviazal sa“. Nie je gramatika prítomná len takrečená praktická, t. j.
            náuka reči našej na dakoľko bezzákladných, ľahko nazbieraných, mechanických
            pravidielkach založená, ale stojí ona na vyspytovaní a vysvetlení vnútorného stroja a
            riadu reči našej,
[
1203
]
ktorý peknou svojou zložitosťou ducha zabáva a ktorého poznanie k hlbšiemu
            reči našej poznaniu privodzuje. Preto i pozorného robím čitateľa, aby nielen s jedným
            alebo hádam druhým dielom gramatiky, ako to často býva, zaoberal sa, ale ju celú pilne
            prešiel a preskúmal, bo tak len reč našu základnejšie a úplnejšie poznať môže i celú
            ústrojnosť reči vidí. A zaiste sa mu i odmení táto práca. „Je naša slovenčina prekrásne
            ustrojená, je ľahkotvorivá, vo tvorivosti rozmanitá a vo zvukoch jadrná; je ona verný
            obraz sviežeho, bohatého obdarovaného ducha nášho kmeňa slovenského,“ hovorí Štúr v
            predmluve k „Náuke reči slovenskej“ str. 11.
Tatrín, tak zdalo sa, tak veštili úkazy, mal budúcnosť. Všetko, čo len hýbalo sa
            národne, hrnulo sa do neho. Najprednejší mužovia v národe bez ohľadu na vierovyznanie už
            o to jedno len pečlivosť a starosť mali, aby Tatrín dostal vládne potvrdenie. Inžinier
            Mazúr, dekan Závodník, superintendent Jozeffy, farári Holček, Caban, Štúr Karol a my
            ostatní známi už tatrínisti chodili sme do Budína, Viedne za palatínom, za kancelárom,
            za konsiliom prosiac a žobrajúc o potvrdenie jednoty tejto veľasľubnej. Všetko darmo.
            Prosby o Tatrín spojovali sa vždy i s prosbami o privilégium na vydávanie novín a
            časopisu literárno-zábavného.
Konečne kráľovská rada na Budíne „seposita opinione Comitis Zay favorabiliter Suae
            Majestati Sacratissime“
[
1204
]
[
1205
]
odporúčala Štúra ako spôsobného k vydávaniu národných slovenských novín Orla
            tatranského! Vidzme, ako Štúr o udalosti tejto ochráncovi a patrónovi svojmu
            superintendentovi Jozeffymu zo dňa 25. marca 1845 z Bratislavy píše:
„Předně zvěstuji Vám, Otče, tu předůležitou zprávu, že sem dávno toužené povolené na
            slovenské národní noviny již obdržel a je již i v rukou mám. Jest ono již i král. rady
            prohlášeno a již i sem strany toho rozkazy vrchnosti odpravený. Nezbývá nic jiného, než
            jmenování censora! V dubni vyjde ohlášení a s počátkem července vyjdou samé noviny.
[
1206
]
Pomáhajže Bůh milostivý tomuto našemu prvnímu svého způsobu počínání na
            Slovensku a dejž, aby se ním obodřil a občerstvil národ náš. Vemte již, Důstojný,
            Vysocectěný Muži, srdečné a nejhlubší díky za všecko,
[
1207
]
cokoliv Ste pro věc tuto vykonati ráčili. Nikdy nevypadne z prsou mých
            vděčnost k Vám. Poroučím Vám i nyní, Otče, toto podnikání naše, i prosím Vás srdečně,
            aby Ste je pode svou laskavou ochranu vzíti ráčili. Pamatujtež, že jest s tím spojen
            život Slovenska i buďtež přesvědčen, že vůle má jest ta sama, která i prve byla, ta sama
            nepohnutá a nejvroucnější, pomoci ubohému rodu našemu slovenskému. Ona mi vždy svítila
            jako hvězda, i jen tedy svítiti mi přestane, kdy zastaví se tluk srdce mého. Noviny
            vyjdou slovensky, ale nelze mi, račtež věřiti, po dlouhém rozmýšlení věc jináče
            ustrojiti. Chcemeli se my se životem naším i do obce pomalu vtírati a nechceme-li jen v
            chrámě uzavříni býti, musíme být duchem i řečí Slováci. A kdo by z lepších,
            rozsudnějších našinců na tom zastavovať se mohl? Duch slovenský jest duch plný dobroty a
            lásky, on všemu, cokoliv se k životu chápe, přeje, na vše, jako slunce na rastlinstvo
            svítí a jemu života dopřívá. Vzdáleno jest od ducha slovenského dalece, dalece všecko
            pronásledování, to trní náleží těm světům zapadlým a hynoucím, ale svět náš, ten rodí se
            z ducha jiného.“
Áno, v tie iné svety hľadel Štúr. Jemu protivilo sa v duši všetko násilenstvo a viera
            jeho vo víťazstvo ducha na všetkých stranách bola nezboriteľná. Až úzkostlivo každému
            dokladal, prečo a ktorými dôvodmi hnaný robí dačo. Národnie Noviny
[
1208
]
a Orol Tatránsky boli druhý orgán ideálov Štúrovských, ktorý leží pred
            národom. Uvítali Slováci na všetkých stranách s jasotom orgány tieto. Nitrianci oslávili
            velikým zhromaždením národovcov a národovkýň v auguste r. 1845 zjavenie sa Národných
            novín a Orla tatranského. V Liptove, v Orave, v Turci, vo Zvolene atď. plesali srdcia
            slovenské, učenci slovenskí, mládež, meštianstvo zhrnulo sa okolo svojich miláčkov
            literárnych a život na Slovensku prekvital. Štúr bol na povrchu svojich túžob, pri
            odseku jednom života svojho s toľkými odpormi spojeného. A čo mu tu nastávalo? Zase len
            boj a boj ustavične. Nielen boj proti nepriateľom Slovanstva vôbec, ale aj boj proti
            vlastným súrodákom svojim. Napádali ho pre slovenčinu Česi, napádal ho sám Kollár,
            rýpali proti nemu kdeakí Launerovci, a bolo mu zase zápasiť i s biedou. Potreby zaiste
            rástli neprimerané k dôchodkom z literatúry idúcim. Ale vzletný duch orla tohoto vniknúť
            vedel z odporov všakových a len voždy po väčšej výši hnal sa tým presvedčením
            oduševnený, že duch prelomí všetky hrádze vrahom mena slovanského na jednej a
            predsudkami ľudskými na druhej strane mu stavanými.
A tak končíme druhú knihu o Štúrovi, keď on položil základ slovenskej spisbe, novej,
            dosaváď neslýchanej. „Noviny“ i „Orol“ stali sa prototypmi budúcich tvorieb,
[
1209
]
stali sa obrazcami literárnych prúdov, ktoré dodnes obživujú duchovne
            slovenský národ. Všetko vzala nám neprajná doba: no duchovní dedičia „Novín“ a „Orla“
            svietia nám ako svetlé majáky na vzbúrenom mori.
[
743
]
Friedrich Ferdinand Beust
(1809 — 1886), najprv saský
                  minister, od r. 1866 rakúsky minister zahraničných vecí. Spolčený s maďarskou
                  šľachtou čoskoro zaujal kancelárske kreslo, urýchlene uskutočnil štátoprávne
                  vyrovnanie panovníka s maďarskou šľachtou (tzv. rakúsko-uhorské vyrovnanie z r.
                  1867). Podľa neho sa ríša rozdelila na dve polovice, predlitavskú (rakúsku) a
                  zalitavskú (uhorskú).
[
744
]
nem. Chrám múz.
[
745
]
Ringtheater
(nem.), skrátený názov divadla: divadlo na
                  námestí
[
746
]
Pythagoras
(ok. 592/572 — ok. 507 pr. n. l.), grécky
                  filozof. Mal so svojimi prívržencami značný kultúrny význam v starovekom
                  svete.
[
747
]
gréc. Stovkou obetí (každá väčšia obeť).
[
748
]
Apollón
bol u Grékov okrem mnohých iných funkcií aj bohom
                  hudby a spevu.
[
749
]
Ministerstva terajšieho cislajtanského.
Vtedajším
                  ministerským predsedom bol (v období 1879 — 1893) gr. Eduard Franz Josef Taaffe
                  (1833 — 1895). Jeho vláda sa vyznačovala tvrdou perzekúciou robotníckeho
                  hnutia.
[
750
]
z Viedne milej
, ktorá tu a tam predstierala nejakú tú
                  pomoc Slovákom. Hurban nemal tento náhľad, preto jeho veta o „milej“ Viedni je
                  hotovou oslavou pyšného cisárskeho mesta.
[
751
]
Mesta to na vrchu položeného.
Tento novozákonný obraz ešte
                  zvyšuje nezaslúženú chválu Viedne.
[
752
]
Strannícke koterie paličov
(franc.), dbajúcich viac o svoj
                  prospech než o prospech kolektíva.
[
753
]
Takto volalo sa divadlo spočiatku, keď bolo vystavené, v dobe tej pred tým
                  „krachom“ povestným, keď sa to bujný semitizmus
[
753
]
tak na milionárske veličiny bol vydul, že už ten, čo mal poctive
                  nadobudnutý svoj milión lebo dva, vysmievaný bol na burze ako žobrák! Vtedy si to
                  semiti postavili podľa vzorov parížskych komickú operu a vedľa nej dom necudných
                  nevestiek. Ideály na prknách dávané prevádzali sa do života potom v susedstve. A
                  semitické kdejaké žurnály teraz by rady vinu súdov božích skrsnutých nad týmto
                  „Musentemplom“ pripísať policajnému správcovi Marxovi a ministerpredsedníkovi
                  grófovi Taaffemu! Pozdejšie Viedenci zavrhli titul domu toho „komická opera“ a
                  pomenovali ho hrinkovým divadlom (Ring-Theatrom).
[
753753
]
Bujný semitizmus.
Autor tu — ako už aj predošle viac
                        ráz — zovšeobecňuje, lebo liberálne mravy nehlásali len židovskí, ale aj
                        mnohí kresťanskí spisovatelia. Odsudzovanie bujnosti súvisí s celkovým
                        postojom konzervatívneho autora, ktorý chcel chrániť svoj národ pred každým
                        skutočným alebo domnelým nebezpečenstvom, nech by ono prichádzalo
                        odkiaľkoľvek.
[
755
]
Nemecký denník „Wanderer“
(Der Wanderer, Pútnik). Začal
                  vychádzať r. 1809 a bol v priamom styku s rakúskou vládou. Po r. 1849 vychádzal
                  ako hlásateľ federalizmu.
[
756
]
„Wanderer“ 1856. Nr. 78. Samstag 16. Februar.
[
757
]
nem. Viedenský časopis, Príloha.
[
758
]
Vidz: „Pressburger Zeitung“, 1856, zo dňa 27. februára, čís. 48
„Nachruf an Ludwig Štúr“
(nem. Bratislavský časopis,
                  Nekrológ Ľudovíta Štúra)
[
759
]
nem. Nemal však vôbec nijaký vynikajúci národný rys v celej svojej bytosti, a
                  čo Hippel tak pekne hovorí, dalo by sa zvlášť aplikovať na Ľudovíta Štúra. Akže
                  chceme svoju lásku k ľuďom, skutkom dokázať, musíme ju ohraničiť, a tak sa vyvinul
                  pojem „vlasti“, ak by toho nebolo, povedali by sme jednoducho pojem
                  „sveta“.
[
760
]
Z tohto krúžku Schröerovsko… -Stromskovského
, nemeckého a
                  k slovenským národným snahám priaznivého. Niektorí zo spomínaných sú už známi,
                  iných (nakoľko sú bližšie známi) spomenieme ďalej, pri udalostiach súvisiacich so
                  zákazom Štúrových prednášok.
[
761
]
Bar. Ján Jeszenák
(1800 — 1849), r. 1848 župan nitriansky
                  a vládny komisár. Za účasť na maďarskej revolúcii ho rakúska kontrarevolučná moc
                  dala popraviť.
[
762
]
Ernest Hauser
bol advokát v Bratislave. Mená ostatných sa
                  nepodarilo zistiť, takže vieme len o ich priezviskách.
[
763
]
Jozef Bajcsy.
Vieme o ňom toľko, že umrel r. 1849.
[
764
]
Peter Benyovszky
bol peštiansky advokát
[
765
]
Dávid Perlaky
, ev. farár v Bezi a senior rábskeho
                  seniorátu, bol grobiansky človek a divý šovinista.
[
766
]
Bar. Gabriel Prónay
(1812 — 1875), vyslanec Turčianskej
                  stolice. Nebol aspoň prepiatcom v národnostnej a rečovej otázke, ako ostatní
                  členovia vyšetrovacieho výboru z r. 1843.
[
767
]
Fraňo Pulszky
(1814 — 1897), maďarský publicista,
                  archeológ a politik. Schopný človek, ale zaslepený šovinizmom.
[
768
]
Ondrej Daniel Michnay
(1804 — 1857), rodák z Levár, od r.
                  1839 do smrti profesor bratislavského lýcea, na ktorom prednášal právo a
                  filozofiu, a to už v štyridsiatych rokoch po maďarsky.
[
769
]
František Samuel Stromszky
(1792 — 1861), rodom Nemec, ev.
                  farár v Bratislave a od r. 1835 superintendent preddunajského dištriktu. Bol aj
                  literárne činný.
[
770
]
Senátor Roth
, člen mestskej rady bratislavskej, mestského
                  senátu
[
771
]
Pavel Škultéty
, advokát v Bratislave. Bol v príbuzenstve s
                  Augustom Hor. Škultétym.
[
772
]
Friedrich Zechmeister
, bratislavský obchodník so železom a
                  železiarskym tovarom
[
773
]
Karl Friedrich Wigand
bol kníhkupcom v Bratislave
[
774
]
Starý a nový vek Slovákov.
Dielo vydal z rukopisu až r.
                  1935 dr. Josef Jirásek (Starý i nový věk Slováků).
[
775
]
„Prednášky o poézii slovanskej“
uverejnil „Orol“
                  Sitnianskeho v VI. ročníku od r. 1875, str. 110 a nasl. Ale to sú už po katastrofe
                  ústav zachvátivšej písané state, na čo poukazuje hneď ten úvod. Druhé predsmrtné
                  jeho dielo, písané v r. 1855, vyšlo za 11 rokov po smrti spisovateľa na Rusi,
                  prekladom i nákladom Vladimíra Lamanského.
[
775
]
Je to:
„Slavjanstvo i mir buduščego. Poslanie Slavianam z
                     beregov Dunaja Ljudevita Štura.
Prevod neizdannoj nemeckoj rukopisi,
                  s primiečaniami Vladimíra Lamanskago, Moskva. V universitskoj typografii (Katkov i
                  Ko.) 1867.(rus. Slovanstvo a svet budúcnosti. Posolstvo Slovanom od brehov Dunaja
                  od Ľudovíta Štúra. Preklad nemeckého nevydaného rukopisu, s poznámkami Vladimíra
                  Lamanského. Moskva. Univerzitná kníhtlačiareň (Katkov a spol.) 1867.
[
775775
]
Vladimír Ivanovič Lamanskij
(1833 — 1914), ruský
                        slavista, od r. 1865 profesor slovanských jazykov na petrohradskej
                        univerzite.
[
777
]
Na poliach bretislavských r. 907.
Novšie výskumy
                  neprijímajú Štúrove náhľady o tejto bitke, ktorá bola medzi Bavormi a
                  Maďari.
[
778
]
Mojmír II.
nastúpil na trón po otcovej smrti r. 894. Kedy
                  a za akých okolností umrel, nedá sa bezpečne určiť. Fuldské letopisy poznajú len
                  dvoch synov Svätopluka I., iba Konštantín Porfyrogenet, byzantský cisár a
                  historik, hovorí o troch synoch. O Svätoplukovi II. vie sa len toľko, že r. 899 ho
                  na niektorom jeho hrade obľahol jeho brat Mojmír II. Zo záhuby ho vyslobodilo
                  pomocné nemecké vojsko, s ktorým potom odišiel. Ďalšie stopy po ňom miznú, ale je
                  možné, že sa utiahol niekde do kláštora, kde mohol prijať meno Svätoboj, pod
                  ktorým sa spomína u historikov. Tretieho syna Svätoplukovho, ale s menom Predslav,
                  pripúšťajú viacerí historici, tak aj prof. dr. Daniel Rapant (Traja synovia
                  Svätoplukovi, Elán X, 1939/40, č. 10, str. 2 — 4).
[
779
]
Merseburg
, mesto na rieke Sále. Za Henricha Vtáčnika boli
                  neďaleko neho r. 933 porazení Maďari.
[
780
]
Gejza
, syn Taksonyov, maďarský vodca (panovník) v r. 972 —
                  997. Dal r. 984 slávnostne pokrstiť svojho syna Vaika, z ktorého sa stal potom
                  prvý uhorský kráľ Štefan, nazvaný Svätý. Korunovali ho r. 1001 a panoval do r.
                  1038. Vojtech (okolo 957 — 997) bol druhý český biskup pražský.
[
781
]
Kupa
r. 998 povstal v zadunajskej Šomodi proti neskoršiemu
                  prvému kráľovi uhorskému Štefanovi, vtedy ešte vodcovi. Pri obliehaní Vespríma ho
                  Štefanov vojvodca Vencelin zabil a jeho vojsko rozprášil. Jonáš Záborský vyslovil
                  domnienku, že Kupa bol kresťan Kubo a možno posledný Pribinov potomok a posledný
                  slovenský hrdina za Dunajom.
[
782
]
Nápady Mongolov, Tatárov, Turkov.
Mongoli (Tatári) strašne
                  spustošili Uhorsko r. 1241 — 1242 za panovania kráľa Belu IV. (pan. v r. 1235 —
                  1270). Turci od moháčskej bitky (1526) sto päťdesiat rokov panovali nad strednou
                  časťou Uhorska a spolu s Tatármi mnoho ráz pustošili slovenské kraje, ktoré vtedy
                  — spolu s úzkym pásom Zadunajska pri rakúskych hraniciach — tvorilo zvyšky
                  uhorského kráľovstva.
[
783
]
historický obraz lajoškomárňanský
, v Zadunajsku, kde r.
                  1828 vypalicovali štyroch Slovákov preto, že sa vzpierali proti maďarizácii,
                  vykonávanej natisnutím kňaza, ktorý im kázal len po maďarsky.
[
784
]
Václav Brožík
(1851 — 1901), český maliar. Namaľoval mnoho
                  historických obrazov a bol reprezentantom historického slohu, totiž historické
                  výjavy podával vo veľkom meradle a snažiac sa o vernosť.
[
785
]
od Aspernu a Lipska
, miest v Rakúsku resp. Sasku, kde boli
                  boje s Napoleonom I. (1809 a 1813).
[
786
]
pluku Alexandra
, ktorý mal názov podľa ruského cára
                  Alexandra I. Sídlil v Bratislave a skladal sa prevážne zo Slovákov. Bol to peší
                  pluk.
[
787
]
u granatierov
, granátnikov. Pôvodne to boli vrhači
                  granátov, neskoršie elitné stotiny vojska (po dve u každého rakúskeho pešieho
                  pluku), kam zaraďovali mužstvo vynikajúce ako výškou a telesnou silou, tak aj
                  riadnym správaním.
[
788
]
Totiž barón Alexander Prónay (
Bar. Alexander Prónay
už r.
                  1791 bol podpredsedom ev. synody v Pešti, takže veľmi včas dosiahol vysoké
                  cirkevné funkcie. Spomína ho po dobrom i Ján Kollár.) zo Slovenského Pravna a na
                  Blatnici, muž vysokovzdelaný, mierny, dobrotivý, národu oddaný, ktorý bol od r.
                  1819 do 1839 generálnym inšpektorom cirkvi evanjelickej v Uhorsku. Dr. J. M.
                  Hurban.
[
789
]
k Rossii
, k Rusku. Zayova utkvelá predstava.
[
790
]
lat. Akousi čiastkou.
[
791
]
Dr. Seberíny, superintendent banský, v povestnom liste na Zayho „Ego sum
                  Slavus“ (lat. Ja som Slovan (Slovák)) od r. 1840. Dr. Pavel Jozeffy a i.
[
792
]
sakramentaři
(lat.), od sacramentum = sviatosť. Tak
                  nazýval Luther so svojimi prívržencami Karlstadtových a Zwingliho stúpencov pre
                  ich odlišný názor na učenie o Večeri Pánovej.
[
793
]
Pod kalap jeden
(maď.), klobúk.
A do úzkych
                     nohavíc
, i to je posmešok na maďarizátorov, práve tak ako aj výraz
                  „kalap“.
[
794
]
Vidz: Schreiben des Grafen Carl Zay, General-Inspektors der evangelischen
                  Kirchen Augsburgischer Confession in Ungarn an die Professoren zu Leutschau.
                  Leipzig. Otto Wigand. 184l. (nem. List grófa Karola Zaya, generálneho dozorcu
                  evanjelickej cirkvi augsburského vyznania v Uhorsku, na profesorov v Levoči.
                  Lipsko. Otto Wigand 1841.) Brožúru túto písal geniálny, učený Ján Chalupka
                     (
Ján Chalupka
nenapísal Schreiben… „bez udania mena
                  svojho“, ale pod pseudonymom Anonymus Bele regis Notarius (Bezmenný notár kráľa
                  Bélu), ktorý je vyznačený na poslednej strane pod textom. Pseudonymita,
                  pochopiteľne, sledovala cieľ, ktorý aj Hurban naznačuje: vyhnúť zbytočnému
                  prenasledovaniu zo strany zúrivých maďarských šovinistov.), pravdaže bez udania
                  mena svojho zo známych príčin. Štúr ju prvý dostal poštou z Lipska a rozumie sa,
                  že zdelil ju za horúca priateľom svojim v meste. Veliký ruch spôsobila brožúra
                  svojou bezohľadnosťou, ktorou nemilosrdne šľahal sa Zay, Szatócs
                     (
Szatócs
bol pseudonym (preklad slovenského priezviska)
                  Karola Kramarcsika (1813 — 1895), profesora na ev. gymnáziu v Rožňave. Kramarcsik,
                  pôvodom Slovák, bol divý maďarizátor. R. 1840 v časopise Társalkodó, nám už
                  známom, napadol pre almanach Jitřenku slovenských študentov levočského lýcea.
                  Povláčil mrzko, obviňujúc ich z „panslavizmu“, nielen študentov, ale spolu s nimi
                  aj profesora Michala Hlaváčka, pod záštitou ktorého sa študenti cvičili v svojej
                  materčine. Kramarcsikov nápad dal potom podnet novému generálnemu dozorcovi
                  Zayovi, aby napísal levočským profesorom list, kde im dával lekcie z vlastenectva.
                  Dotknutí si podobné poúčanie verejne vyprosili a famózny list náležite rozobral a
                  ostrou satirou na posmech vystavil Chalupka v práve spomínanej brožúre Schreiben…)
                  a týmto podobní maďarizátori Uhorska; hĺbka náhľadu vo veci verejné a satira
                  ostrá, pochabosti zayovské na smiech a potupu vystavujúca učinili dojem zrovna
                  porážajúci. Chúlostiví Nemci, ktorí si veľmi opatrno počínali a ódium boja samým
                  Slovákom znášať popúšťali, brožúrou touto okriali a zmužili sa hneď k peknej
                  piesenke:
„Sie sollen uns nicht haben
die Slaven und die Schwaben atď.
nem.:
Oni nás nebudú mať,
nás Slovanov a Švábov (Nemcov).
Pieseň táto Glatzom (
Eduard Glatz
(1812 — 1889), bol v r.
                  1839 — 1844 učiteľom ev. dievčenskej školy v Bratislave. Od r. 1845 bol redaktorom
                  Pester Zeitungu (Peštianskych novín). Jeho Deutsche Xenien (Nemecké xénie) nevyšli
                  v Pešti, ako tvrdí Hurban, ale v Lipsku, v meste, kde vychádzali početné obranné
                  brožúry uhorských Nemaďarov.) zložená pri príchode Chalupkovej brožúry do
                  Bratislavy, vyšla ešte toho roku (1841) v satirickom spisku: „Deutsche
                  Xenien“(nem. Nemecké xénie (z gréc. dary hosťom, tu: zbierka epigramov)) v Pešti.
                  „Habent sua fata libelli“, (lat. Knihy majú svoje osudy.) a táto knižočka mala
                  naozaj svoje fata. Málokedy sa dač podobného stáva. To bol skutočne veliký dej na
                  čase táto Chalupkova brožúrka. Celé Slovensko obživlo ňou. Hneď v prvých hodinách
                  dočul sa o nej gróf Zay a sám zbehal všetky kníhkupectvá bratislavské, aby si ju
                  kúpil, no nebolo jej ešte ani u Schwaigera, najznamenitejšieho vtedy kníhkupca in
                  salvis et politicis (lat. Slovanských a politických vecí.), k dostaniu. Napokon
                  netrpezlivý gróf, podráždený povesťami lietajúcimi o brožúrke, proti generálnemu
                  inšpektorovi tak akosi nešetrno a smelo vystupujúcej, dal prosiť Štúra, aby ho
                  navštívil. Ľudovít píše sám o výjave svojom so Zaym Škultétymu zo dňa 1. mája 1841
                  toto: „Zay mne zavolati dal se slovy, že brošurka, jak slyší, proti němu vyšla, a
                  myslil si prey: „wen sie Jemand in Pressburg hat, so hat sie Štúr gewiss.“ (nem.
                  Ak ju niekto má v Bratislave, určite ju má Štúr.) Žádal mne o ni, já sem mu ji
                  dal. Ptal se mne, zdaž sem ji já psal? Načež sem odpověděl, že ne. Považ si: před
                  čtením brošurky — při této dožádané návštěvě mé — mluvil sem s ním za tři, po
                  čtení jejím, na druhý den, nepřetržně čtyry hodiny! Hovor ten pamětný musil bych
                  Ti ústně sděliti, zde ani času, ani místa k tomu není. Jen tolik věz: Zay chtěl
                  mne, Bůh ví jakými prostředky, získati pro magyarismus, na co jsem se velmi
                  pohoršil. Říkal naposledy, abych aspoň v časopisech maďarských smířlivý nějaký
                  krok učinil, načež jsem mu řekl, že nám toho ani netřeba, ani neslušno, poněvadž
                  sme my nikoho neobrazili, hájice práva svá. Litoval, že nemá pro své idey žádných
                  talentů na pomoc. Toť jest, myslím si, bič na vás a zlé svědectví o věci vaší. Z
                  počátku nové táto rozmluvy se mnou vyhrožoval s odpovědí, ale na konci řekl, že on
                  sám nemá spisovatelského talentu“ atd.
[
795
]
Gr. Ján Mailáth
(1786 — 1855), maďarský historik a
                  publicista, bol členom redakcie konzervatívnych novín Nemzeti Ujság (Národné
                  noviny). Na uhorskom sneme tiež vystupoval v konzervatívnom smere proti liberálnej
                  Kossuthovej politike.
[
796
]
v zasadnutí tabule magnátov
, kde boli jej členmi
                  obidvaja
[
797
]
zdividoval
(lat.) znamená zničil, čiže na kúštičky
                  rozdrvil jeho dôvody
[
798
]
maď. Národné noviny
[
799
]
Szlávok sérelmei s panaszai.
Zachoval sa pôvodný Štúrov
                  rukopis tejto práce, kde je len začiatok maďarský, ale prevážna časť je už v
                  bibličtine. Tlačený spis (vyšiel r. 1843 v Lipsku) je však nemecký. Vydal ho r.
                  1946 v slovenskom preklade dr. Karol Goláň (Žaloby a ponosy Slovákov, Martin,
                  Matica slovenská).
[
800
]
maď. Krivdy a sťažnosti Slovákov.
[
801
]
Gr. Aurel Dessewffy
(1808 — 1842), vysokovzdelaný maďarský
                  politik a publicista, vydával politické noviny konzervatívneho smeru Világ (Svet,
                  od r. 1841), ktoré zásoboval výbornými úvodníkmi. Dessewffy zaujímal
                  sprostredkujúce stanovisko medzi Kossuthom a Széchenyim, takže sám Kossuth v jeho
                  nekrológu uznal prednosti tohto svojho vynikajúceho odporcu.
[
802
]
Ján Čaplovič
(1780 — 1847), advokát, riaditeľ
                  Schönbornovho panstva, bol plodný spisovateľ. Zasahoval do niekoľkých odborov a
                  bol i autorom obrannej brožúry protizayovskej. (Vystupoval opätovne proti
                  maďarizácii v nemecky napísaných príspevkoch.)
[
803
]
Kollár, navštíviac jeden raz (v marci 1843) Széchenyiho
[
803
]
, ako o tom sám píše Štúrovi, našiel ho veľmi skormúteného nad národom
                  svojím, letiacim samovoľne do záhuby. Széchényi, keď prišla reč na žaloby a ťažoby
                  slovenského národa, prosil úpenlivo, dobromyseľne, aby sme (Slovania) mali
                  milosrdenstvo nad tým národkom, ktorý sotva začal žiť a už nevediac, čo robí, sám
                  letí do najväčších nebezpečenstiev. On (Széchényi) ľutuje, že k nášmu velikému
                  národu neprináleží, ale keď vraj taká bola vôľa božia, aby sa v tom národe zrodil,
                  že musí sa o jeho život starať a odstraňovať nebezpečenstvá, do ktorých nevediac,
                  čo robí, sám letí. Kollára veľmi často navštevovali vtedy magnáti maďarskí,
                  dokazujúc k nemu úctu a sľubujúc mu, že zaujmú sa biedneho lósu ľudu slovenského,
                  aby aj Slováci zabudli na krivdy im dosiaľ činené. Podobného znenia je list palatínov
[
804
]
na superintendenta Jozeffyho zo dňa 25. apríla 1843, ktorý uverejním
                  pozdejšie.
[
803803
]
Gr. Štefan Széchenyi
(1791 — 1860), maďarský politik
                        a spisovateľ. Bol reformista, ale súčasne bol politickým odporcom radikála
                        Kossutha, s ktorým stále polemizoval. Zaslúžil sa o založenie Maďarskej
                        akadémie vied, na ktorú venoval svoj jednoročný dôchodok.
[
803804
]
List palatínov.
Bol to kráľovský miestodržiteľ v
                        Uhorsku; bol ním vtedy arciknieža Jozef, syn kráľa Leopolda II. (1776 —
                        1847), ktorý bol palatínom od r. 1796 až do smrti. Cez celý ten dlhý čas
                        veľmi napomáhal Maďarov, ktorí mu vďačia za mnoho. Jeho Maďarom prospešné
                        stanovisko vidieť i z jeho listu, upraveného na Jozeffyho.
[
806
]
Poznamenania zaslúži, že turčianska šľachta národomilovná s odoslaním tohoto
                  svedectva Štúrovi, ktorý potreboval toho k prosbe svojej o privilégium, vyjavila
                  aj žiadosť všetkých, aby Slovenské noviny písané boli v slovenskom nárečí.
                  Svedectvo o tom má i list Vratislava (
List Vratislava
, totiž
                  Jána Francisciho. Horislavom bol August Hor. Škultéty.) — ktorý i z iného ohľadu
                  uvediem — písaný dňa 5. marca 1843 na priateľa Horislava.
[
807
]
lat. Čo chceš, aby tebe robili, rob ty iným.
[
808
]
lat. Krajinský snem.
[
809
]
Juraj Procopius
, advokát v Budíne, bol evanjelickým
                  cirkevným zástupcom (agentom) pri miestodržiteľskej rade uhorskej.
[
810
]
„Szlávok sérelmei s’ panaszai“,
pred národ maďarský cestou
                  jeho žurnalistiky prednesené v patriotickej dôvere a od všetkých novín maďarských
                  odmietnuté, uzreli svetlo v zahraničí pod titulom
„Die Beschwerden und
                     Klagen der Slaven in Ungarn über die gesetzwidrigen Uebergriffe der
                     Magyaren.
Vorgetragen von einem ungarischen Slaven. Leipzig. Robert
                  Binder. 1843.(nem. Žaloby a sťažnosti Slovákov v Uhorsku na protizákonné prehmaty
                  Maďarov. Prednesené uhorským Slovákom. Lipsko, Róbert Binder 1843.) Tri roky sa
                  vláčil Štúr po maďarských patriotických redakciách so žalobami svojimi
                  nepodvratiteľnými, ale nenašiel redaktora, ktorý bol by dosť spravodlivý zdeliť to
                  verejnosti a teraz, keď roztrhla sa bomba táto pred cudzinou, dali sa pokrytci
                  obviňovať — dobre známeho, bár na brožúre nemenovaného — pôvodcu z nepatriotizmu,
                  že pred zahraničím očerňuje svoju vlasť! Farizeji a pokrytci prichádzajú vždy
                  pozde. Štúr zadajúc túto ranu maďarskému liberalizmu, ku ktorej sa mu priznali
                  Maďari sami, málom by bol uveril ich osvedčeniam, že len predsa mal dočkať času,
                  že by jeho články boli uverejnili sa, že načo je to búriť cudzinu, ktorá nerozumie
                  našim pomerom atď. A na skutku Štúr len ešte veril, že duch šľachetných
                  Mailáthovcov, Dessewffych, Széchenyich atď. prerazí si cestu k národu
                  maďarskému.
[
811
]
Pousiloval som sa zhľadať čelnejších mladoňov, ktorí v týchto troch prvých
                  rokoch piateho toho desaťročia nášho stoletia otáčali Štúra a kladiem ich tuná na
                  vďačnú pamiatku; boli to: Bohuslav Nosák, Ľudovít Semian (
Ľudovít
                     Semian
(1819 — 1891), ev. farár na Turej Lúke. Mal len v Tatranke r.
                  1841 tri básničky, inak nepracoval literárne.), Ján Kučera (
Ján
                     Kučera
(asi 1822 — 1849), z turčianskej Sklabine, notár súdnej
                  stolice v Ružomberku, slovenský dobrovoľník. V Tatranke mal r. 1843 Povesť o
                  původu Sklabinského hradu.), Ján Francisci (
Ján Francisci
(1822 — 1905), básnik, spisovateľ, autor cenných memoárov, bol administratívnym
                  úradníkom (za rok aj županom liptovským), napokon predsedom martinského
                  Kníhtlačiarskeho účast. spolku.), Ján Matuška, Karol Černo (
Karol
                     Ľudomil Černo
(1821 — 1894), činný aj literárne, bol ev. farárom v
                  Trenčíne.), Ľudovít Šnitta (
Ľudovít Šnitta
(1821 — 1866),
                  Štúrov krajan z Uhrovca, bol ev. farárom v Beckove a potom v Novom Meste nad Váhom
                  (od r. 1849 do smrti).), Martin Veštík (
Martin Vešťík
, syn
                  modranského horára, ktorý r. 1848 zachránil Štúra (previedol ho cez vrchy do
                  Jablonového ku Galbavému), bol ev. učiteľom na Brezovej.), Ondrej Hodža, Štefan
                  Launer (
Štefan Launer
(1821 — 1851), profesor v Banskej
                  Štiavnici, zúrivý odporca spisovnej slovenčiny, agent maďarizátorov, patril medzi
                  tých troch, ktorých Hurban označuje len šifrou mena ako odrodilcov.), Štefan Lajda
                     (
Štefan Lajda
, podpísal v škol. roku 1838/39 zákony lýcea
                  ako pätnásťročný. Pochádzal z Nitry a Sládkovič zažialil nad jeho smrťou osobitnou
                  básňou (Concordia, almanach, 1858, str. 202: Zosnulému Štefanovi Lajdovi).),
                  Ondrej Ďurček (
Ondrej Ďurček
(1816 — 1878), rodom Tisovan,
                  konvertoval a bol kat. farárom v Osuskom, neďaleko Hurbanovho bydliska,
                  Hlbokého.), Ondrej Braxatoris, Peter Kellner (
Peter Kellner
(1823 — 1873), člen redakcie Štúrových novín, po revolúcii slúžny a napokon bez
                  pevného zamestnania (ako „pansláv“), bol básnik, spisovateľ i publicista.), Ján
                  Čipkay (
Ján Čipkay
(1822 — 1902), advokát a statkár v Brezne,
                  ktorý skončil i techniku vo Viedni, činný aj literárne, známy je ako matičný
                  mecén.), Ľudovít Gál (
Ľudovít Gál
(1822 — 1894), ev. farár na
                  Muránskej Dlhej Lúke, zanechal stopu i v literatúre.), Štefan Daxner
                     (
Štefan Marko Daxner
(1823 — 1892), advokát, druhý
                  podžupan Gemerskej stolice, publicista a politik, iniciátor Memoranda národa
                  slovenského z r. 1861, ku ktorému poskytol i text, bol húževnatý a neohrozený
                  buditeľ.), Peter Janata (
Peter Janata.
Zákony lýcea v škol.
                  roku 1844/45 podpísal devätnásťročný Ján Janata, reformát (kalvín), farársky syn z
                  Bučiny, dedinky v Čechách, pri Vysokom Mýte. Nedalo sa zistiť, či boli dvaja
                  Janatovci, alebo či len Hurban, ako sa mu občas stávalo, dal Jánovi Janatovi mylne
                  meno Peter.), K. O. Belohorský (
Karol Ondrej Belohorský
(1822
                  — 1877), rodom zo Slovenského Pravna, bol ev. farárom v Príbovciach, tiež v Turci,
                  odkiaľ i pochádzal.), Samuel Vozáry (
Samuel Vozáry
(Vozár,
                  1823 — 1850), rodom z malohontského Hrachova, kde ho i pochovali, stoličný
                  prísažný, bol autorom politickej brožúry Hlas od Tatier (1851), ktorú recenzoval
                  sám Ľudovít Štúr v Hurbanových Slovenských pohľadoch. Ján Francisci zas venoval
                  „svojmu druhovi“ srdečnú báseň (v zbierke Iskry zo zaviatej pahräby, 1889, 16).),
                  Samuel Samec (
Samuel Samec
pochádzal z Banskej Belej a v
                  škol. roku 1840/41 podpísal zákony lýcea ako dvadsaťjedenročný poslucháč
                  teológie.), Diviš Semian (
Dionýz Semian
pochádzal zo Sazdíc a
                  zákony lýcea podpísal v škol. roku 1840/41 ako dvadsaťjedenročný teológ.), Bedřich
                  Havlík (
Bedřich Havlík
pochádzal z obce Sejfy Heřmanovy v
                  Čechách, bol evanjelik, v škol. roku 1841/42 podpísal zákony lýcea ako
                  sedemnásťročný poslucháč logiky. V Tatranke II, 1842, 68 — 78 mal príspevok
                  Svatoslav.), Mikuláš Dohnányi (
Mikuláš Dohnányi
(1824 —
                  1852), redaktor Hurbanových Slovenských pohľadov, predtým dobrovoľnícky dôstojník,
                  básnik a spisovateľ, historik septembrového povstania, bol sľubný talent. Umrel
                  príliš mladý, takže sa nemohol rozvinúť.), Ján Štukovský (
Ján
                     Štukovský
v triednej knihe lýcea na prvý polrok 1843/44 zapísaný ako
                  osemnásťročný, syn mäsiara, pochádzajúci z Mnešíc. Bol vtedy v triede fyziky
                  („természettan“), čiže v najvyššej gymnaziálnej triede lýcea.), Štefan Hudec, Ján
                  Benko (
Ján Benko
podpísal zákony lýcea v škol. roku 1840/41
                  ako dvadsaťročný teológ. Pochádzal z Krupiny. Spolu s krajanmi Braxatorisom
                  (Sládkovičom) a Launerom študoval v Halle, odkiaľ sa vrátil domov v júli r. 1844.
                  Potom odišiel kamsi za vychovávateľa, ale čoskoro zomrel.), Ján Raffay
                     (
Ján Raffay
, zo Šivetíc, podpísal zákony lýcea ako
                  dvadsaťročný teológ v škol. roku 1840/41. Keď chcel ísť do Nemecka, Gemerská
                  stolica mu odmietla vydať pas, kým nedokáže, že nie je „pansláv“. Bolo treba až
                  Jozeffyho zakročenia u palatína, aby Raffay ten pas dostal. Zapísal sa na
                  univerzite v Halle v máji r. 1843 ako poslucháč teológie.), Daniel Kollény
                     (
Daniel Kolény
, syn Samuela, už nebohého farára
                  myjavského, podpísal zákony lýcea v škol. roku 1838/39 ako sedemnásťročný
                  poslucháč filozofie. Ak je totožný s neskorším farárom v Beckove, ktorý bol v r.
                  1842 — 1844 kaplánom u Jána Devana v Bzinciach, tak musel veľmi mladý skončiť
                  štúdiá.), Eduard Škultéty (
Eduard Škultéty
(asi 1825 — 1891),
                  brat Augusta Horislava, bol ev. farárom v Košiciach.), Ondrej Lange
                     (
Ondrej Lange
(Lang, 1822 — 1842), pochádzal z Trenčína,
                  r. 1837 prišiel študovať na bratislavské lýceum, kde študoval veľmi dobre. Bol
                  členom slovenského Ústavu, ale v decembri r. 1842 umrel na suchoty. Ľudovít Štúr
                  uverejnil jeho životopis v Tatranke III, 1843, 97 — 101.), Ľudovít Husár
                     (
Ľudovít Husár
v škol. roku 1840/41 ako pätnásťročný
                  podpísal zákony lýcea; pochádzal z Trenčína.), Ján Jar. Tomeš (
Ján
                     Thomes
, nie Tomeš, Revúčan, v škol. roku 1840/41 ako dvadsaťročný
                  podpísal zákony lýcea. V Nitre II, 155 — 156 Janko Kráľ sa s ním rozlúčil
                  Pesničkou na kare ku cti zosnulému Jankovi Tomesovi…), Samoslav Gavora, Peter
                  Jamriška (
Peter Pavel Jamriška
(1824 — 1876), rodom z
                  Klenovca, ev. farár v Rimavskom Brezove. Zbieral ľudové povesti, ale inak
                  nevynikol.), A. Roy (
August Roy
(1822 — 1884), ev. farár na
                  Starej Turej, dobrý buditeľ, inak s malou literárnou prácou.), Jaroslav Jozef Roy
                     (
Jaroslav Jozef Roy
, Augustov brat, v škol. roku 1840/41
                  podpísal zákony lýcea ako šestnásťročný. Bol hospodárskym úradníkom.), Jozef
                  Horvát (
Jozef Horvát
(1819 — 1906), ev. farár v Martine,
                  zanechal rozpomienky z revolučných rokov (vyšli r. 1906 v Slov. pohľadoch).),
                  Samuel Kramár (
Samuel Kramár
(1822 — 1886), ev. farár na
                  Lišove (Hontianska), zanechal stopu i v literatúre.), Horislav Salay, J. Šiller
                     (
Jozef Šiller
, v škol. roku 1841/42 podpísal zákony lýcea
                  ako devätnásťročný poslucháč fyziky. Bol kalvín a pochádzal z Nepomuku (asi
                  mestečka v Čechách).), Jozef Podhradský (
Jozef Podhradský
(1823 — 1915), plodný básnik a spisovateľ, autor cenných (srbských) rozpomienok na
                  Štúra a jeho družinu, najprv ev. farár, potom pravoslávny profesor medzi Srbmi,
                  pochádzal zo Skalice.), Gašpar Dianiška (
Gašpar Dianiška
(1820 — 1875), Tisovan, študoval medicínu vo Viedni, ale ju nedokončil, bol v
                  rodisku ev. učiteľom. Odporca Štúrovej slovenčiny, napísal pár článkov a vydal
                  učebnicu slovenčiny pre Nemcov (1850).), Jozef Procházka (
Jozef
                     Procházka
, podpísal zákony lýcea v škol. roku 1839/40 ako
                  sedemnásťročný. Bol kalvín, Čech (rodisko či bydlisko zapísal ako
                  „Uttschechostin“, správny český názov sa nedal zistiť).), Ľudovít Kiko
                     (
Ľudovít Kiko
, Štúrov krajan z Uhrovca, podpísal zákony
                  lýcea v škol. roku 1841/42 ako štrnásťročný.), Ján Vargha (
Ján
                     Vargha
, roľnícky syn z Horných Zeleníc, podpísal v škol. roku
                  1839/40 zákony lýcea ako osemnásťročný.), Ján Kvetoslav Gáber (
Ján
                     Gáber
(nar. r. 1822), pochádzal z Lovinobane, r. 1844 študoval na
                  univerzite v Halle. Spomína sa ako advokát vo Zvolenskej (ďalšie údaje sú
                  neznáme).), Samoslav Štúr, Miloslav Bedrich Salay (
Fridrich
                     Salay
, v škol. roku 1840/41 podpísal zákony lýcea ako šestnásťročný.
                  Pochádzal z Csiktarcse (Peštianska), neskôr bol ev. učiteľom v Malom Kőrösi.),
                  Karol Hrenčík (
Karol Hrenčík
(1822 — 1907), Revúčan, zapísal
                  sa trochu i do literatúry, bol ev. farárom-seniorom v Banskej Štiavnici. Tam však
                  na ideály mladosti hodne pozabudol.), Miloslav Gustáv Koričanský (
Gustáv
                     Koričánsky
(1822 — 1898), pochádzal z Tesár, neskôr bol ev. farárom
                  v Teranoch.), Ondrej Klaudy (
Ondrej Klaudy
, člen Štúrovej
                  družiny. Možno jemu dopomohol Štúr podľa listu z 28. 10. 1852 v Predmieri k
                  notárstvu.), Jozef Bedřich (
Jozef Bedřich
, v škol. roku
                  1837/38 podpísal zákony lýcea ako osemnásťročný. Bol evanjelik, pochádzal z
                  Mikulčíc na Morave.), Pavel Kováčik, Rud. Boh. Okrucký (
Rudolf
                     Okrucký
, podpísal zákony lýcea v škol. roku 1840/41 ako
                  osemnásťročný študent fyziky. Pochádzal z Púchova.), Horislav A. Krčméry
                     (
August Horislav Krčméry
(1822 — 1891), spisovateľ a
                  hudobný skladateľ, bol ev. farárom v Hronseku a neskôr v Badíne, vo Zvolenskej.),
                  Gustáv Draškócy (
Gustáv Draškócy
, v škol. roku 1841/42
                  podpísal zákony lýcea ako devätnásťročný prvoročný teológ. Pochádzal z Radvane, zo
                  Zvolenskej.), K. Dillinberger (
Karol Dillenberger
, podpísal v
                  škol. roku 1842/43 zákony lýcea ako šestnásťročný poslucháč logiky. Pochádzal z
                  Banskej Bystrice.), Ľudovít Reuss (
Ľudovít Reuss
(1822 —
                  1905), ev. farár v Revúcej, zbieral ľudové povesti, zaoberal sa problémami hudby a
                  slovenskej mytológie.), Ján Kalinčiak (
Ján Kalinčiak
(1822 —
                  1871), novelista, autor Reštaurácie, profesor v Modre a potom v Těšíne, je dobre
                  známy.), Drahotín Štúr, Ján Križan (
Ján Križan
(1823 — 1904),
                  ev. farár v Súľove, zaoberal sa cirkevnou históriou. Uverejnil z tohto odboru veľa
                  článkov.), Pavel Márossy (
Pavel Márossy
, v škol. roku 1838/39
                  podpísal zákony lýcea ako pätnásťročný. Pochádzal z Podlužian a umrel r. 1847 ako
                  ev. učiteľ v Novom Meste nad Váhom.), Ondrej Klimo (
Ondrej
                     Klimo
, v škol. roku 1842/43 podpísal zákony lýcea ako
                  dvadsaťdvaročný teológ. Pochádzal zo Smrečian, z Liptova, ale otca mal hostinského
                  v Lučivnej. Neviem ustáliť, či je totožný s neskorším učiteľom toho mena v
                  Jamníku, tiež v Liptove.), Ján Kráľ, Ľudovít Babylon (
Ľudovít
                     Babylon
(1820 — 1883), bol od r. 1849 do smrti ev. farárom v Bajši,
                  v Báčke. Mal jediný príspevok v Hurbanových Církevních listech r. 1866.), Samo
                  Štefanovič (
Samuel Štefanovič
(1821 — 1910), štátny úradník,
                  potom súkromník, účastník septembrového povstania a potom popredný člen Janečkovho
                  dobrovoľníckeho sboru, politický búrlivák a radikál. Táto jeho vlastnosť sa
                  prejavila i v jeho literárnej tvorbe.), Ľudovít Jaroslav Šulek, Adolf Reuss
                     (
Adolf Reuss
, Ľudovítov brat, podpísal zákony lýcea v
                  škol. roku 1840/41 ako šestnásťročný. Neskôr bol slúžnym v Gemeri.), Jozef Ružička
                     (
Jozef Ružička
, podpísal zákony lýcea v škol. roku 1838/39
                  ako pätnásťročný. Pochádzal z Nového Mesta nad Váhom.), P. Hajnóczy
                     (
Pavel Hajnóczy
(1827 — 1894), bol ev. farárom v Jasenej,
                  na Morave.), Pavel Orgován (
Pavel Orgován
, roľnícky syn z
                  Kysáča (Báčka), podpísal zákony lýcea v škol. roku 1842/43 ako dvadsaťdvaročný
                  poslucháč teológie.), Ján Štúr, Jozef Martešík (
Jozef
                     Martešík
umrel r. 1852 ako ev. učiteľ v Hlbokom.), Ondrej Medvecký,
                  Karol Hájiček (
Karol Hájiček
(1823 — 1886), Modran, študoval
                  neskôr v Berlíne a v Halle. Po štúdiách bol úradníkom na mestskom úrade v Modre.),
                  Pavel Havlík, Ondrej Czéner (
Ondrej Czéner
, zo Skálnika, v
                  škol. roku 1842/43 podpísal zákony lýcea ako dvadsaťjedenročný teológ. Neskôr bol
                  ev. farárom v Švábovciach, na Spiši.), Daniel Minich (
Daniel
                     Minich
(1823 — 1900), ev. farár v Modre, písal do Štúrových novín,
                  Dobšinského Sokola a do Národných novín.), Ľudovít Gáber (
Ľudovít
                     Gábert
, z Lovinobane, podpísal zákony lýcea v škol. roku 1842/43 ako
                  osemnásťročný poslucháč fyziky. Mal aj niekoľko literárnych príspevkov. Umrel r.
                  1890 ako ev. farár na Kokave, v Malohontskej.), Pavel Bottka (
Pavel
                     Bottka
, pochádzal z trenčianskej Slatiny, v škol. roku 1840/41
                  podpísal zákony lýcea ako šestnásťročný.), Michal Kolpaský (
Michal
                     Kolpaský
(1823 — 1904), rodom z Bátoviec, bol ev. farárom v Berženi
                  (Börzsöny, Deutschpilsen), v maďarskej časti Hontianskej.), Samoslav Hanzlíček
                     (
Samuel Hanzlíček
, pochádzal zo Sobotišťa, podpísal zákony
                  lýcea v škol. roku 1839/40 ako šestnásťročný študent rétoriky.), Ján Kmeť
                     (
Ján Kmeť
(1823 — 1871), autor piesne Nad nami sa krútia
                  sokoli, bol ev. farárom v Istebnom (Orava).), Pavel Hečko (
Pavel
                     Hečko
(1825 — 1895), plodný a rozmanitý literát, bol ev. farárom v
                  Hodruši.), Jakub Graichmann (
Jakub Graichmann
(1822 — 1897),
                  najprv ev. farár, potom sudca, skladal básne i veselohry, má však podradnejší
                  zástoj v literatúre.), Karol Branislav Halena (
Karol Halenay
(1823 — 1885), rodom z Banskej Bystrice, autor novinových listov a článkov, bol
                  ev. farárom na Závade, v Novohrade.). — Koľko rozpomienok budí v nás registrík
                  tento! Ako s mnohými menami stretávame sa tuná, ktorých pamiatka drahá zostáva, a
                  nad koľkými slzou oko kalí sa, že privčas odišli z týchto strán boja nášho, a ako
                  nad inými zase tesknime, že utonuli v bahne hriešneho egoizmu. K potešeniu ale
                  iste poslúži to vedomiu nášmu, že z týchto tu len náhodne pripomenutých, ktorých
                  mená ponachodil som v rozličných spisoch a aktoch, len traja odpadli od národa.
                  (L. Š. G.)
[
812
]
Pán Jaroslav Vlček totiž vyslovil sa nebárs rozvážne o životopise Štúrovom v
                  tohoročnom „Ruchu“,
[
812
]
čísle prvom. My dostávame zo všetkých strán listy, v ktorých sa
                  zrkadlí spokojnosť s týmito črtami životopisnými. Slovenská mládež najmladšieho
                  podrastu nám ďakuje, že sme ju oboznámili so Štúrovskými pohybmi, ktoré sú jej
                  nóvum. To zásluha spisovateľova veľká, vysoko pozdvihnutá nad všetky formality a
                  uhladenosti. Redakcia SP.
[
812812
]
V tohoročnom „Ruchu“.
Bol to Vlčkov príspevok O
                        Slovensku literárním (Ruch III, 1880/81, str. 10 - 11). Okrem prvého čísla
                        vyšli ešte štyri pokračovania, v ďalších číslach.
[
814
]
chodil do normálky
, národnej školy
[
815
]
angl. Módny, elegantný.
[
816
]
Vtrhol bol akýsi republikánsky ruch do ústavu.
Bolo to
                  koncom školského roku 1841/42. O veci píše podrobnejšie Ján Kalinčiak (Rozpomienky
                  na Ondreja Sládkoviča, v knihe Súčasníci… na str. 149 — 152), ako i Ján Francisci
                  vo Vlastnom životopise (1956, 98 — 99).
[
817
]
dosť ťažkých obstojateľstiev
(rus.), okolností
[
818
]
pri rozpravách peripatetických
(gréc.), na prechádzkach v
                  stromoradí. Tak totiž vyučoval Aristoteles svojich žiakov v Aténach.
[
819
]
získal rozvojmi svojimi
, vývodmi, dôvodeniami
[
820
]
zákaz ústavu srbského
, bolo to vo februári r. 1842 v rámci
                  zrušenia všetkých študentských spoločností.
[
821
]
Štefan Németh
(1811 — 1865), r. 1840 stal sa pomocným
                  profesorom na lýceu; prednášal maďarský jazyk ako predmet.
[
822
]
Vidz: „Slovautnému Muži Jiřímu Palkovičovi (
Slovautnému Muži Jiřímu
                     Palkovičovi…
Bola to štvorstranová osobitná tlač.) na Lyceum Ev. A.
                  V. Prešpurském, řádnemu řeči a literatury Československé Professoru, svému drahému
                  učiteli, požehnanému vzdělavateli a obranci národu svého, ve službách jeho
                  zstárlému, ke Jmeninám 1. 1841. dne 24. dubna vděčí se mladí synové Slovenska,
                  vděční učedlníci audové austavu Československého v Prešpurku.“ Štúr všetko možné
                  vynakladal na to, aby Palkoviča starnúceho pri dobrej vôli udržal, lebo bál sa, že
                  zo všetkých strán urážaný a znechucovaný Palkovič opustí ruky, ktorých ešte tak
                  velice potreboval národ. Štúr i v tom bol veliký, že každú zásluhu o národ vysoko
                  vedel ceniť a opravdovo ctil každú statnú reprezentáciu národných záujmov. On toto
                  zvestoval všade a tak i Palkovičovi u Čechov a Moravanov reputáciu naštrbenú pre
                  literárne hádky napravil. Tento ťah v jeho charaktere z tohoto ohľadu vidí sa i z
                  jeho listu na Augusta Horislava Škultétyho zo dňa 1. mája 1841. písaného: „Ke
                  jmeninám Palkoviče (
ke jmeninám Palkoviče
, ktoré boli 24.
                  apríla 1841, ako stojí už v názve príležitostnej tlače.) vydali sme báseň (vyššie
                  udanú) „V jeho domě na ten den drželi sme řeči, zpívali zpěvy atd. Stareček byl
                  velice potěšen a překvapen. Z Vídně také byli mu na poklonu. Tyto dny vyjde na
                  něho báseň ve Květech od Moravanů. (
ve Květech od Moravanů
,
                  presne od Vincenta Furcha: Velkomožnému, důstojnému Pánu Jiřímu Palkovičovi, …
                  (Květy VIII, 1841, 129). Báseň vyšla na úvodnom mieste príslušného čísla.)“ — Tuná
                  buď aspoň jedna sloka zásluhu Palkovičovu líčiaca zachovaná:
„Tys nám, Palkoviči drahý,
slávu jazyka zdržoval,
tys národu poklad blahý —
učitelů vypěstoval.“
[
823
]
Ľudovítov boj vnútorný na ústave.
Štúr sám informuje o ňom
                  v liste z 19. júna 1842, písanom dr. Jos. Václavovi Staňkovi. „Vzbury“, ktorá bola
                  koncom škol. roku 1841/42 v Ústave, týka sa i jeho Řeč od p. Ludevíta Štúra v
                  loučivém zasednutí dne 18. Června 1842 držaná (Sborník Matice slovenskej II, 1924,
                  1 — 9).
[
824
]
Hlupácké tlachání dopisovatele „Századunku“.
Z r. 1841
                  nemám v excerptoch podobný príspevok, ale z r. 1843 áno. Je anonymný, má nadpis
                  Magyarország lakosai nyelvökre nézve (Obyvatelia Uhorska podľa reči), vyšiel v VI.
                  ročníku Századunk, č. 13, stĺpce 102 — 104. Tam sa otvorene píše, že po páde
                  Veľkej Moravy starí Moravania, ktorí sa stali otrokmi, zväčša sa pomaďarčili.
                  Dnešní Slováci sú potomci privandrovaných Čechov za Jiskru a v neskorších časoch
                  za náboženských bojov.
[
825
]
franc. Rozpomienky zo Sv. Heleny.
[
826
]
V. Petrov
, rozumej Petra Veľkého (1672 — 1725),
                  cára-reformátora, najvýznamnejšeho ruského panovníka.
[
827
]
54 zl. str.
, čiže v striebre. V šajnových peniazoch by to
                  bolo bývalo poltreťakrát viac.
[
828
]
Nič zo štyroch svazkov Tatranky.
Štúr bol totiž
                  spoluredaktorom celého druhého ročníka. Prvé dva zväzky z neho vyšli ešte r. 1841,
                  ale tretí a štvrtý už r. 1842.
[
829
]
pedagogie teraz nemám
, tak sa nazývalo súkromné vyučovanie
                  žiakov
[
830
]
Samuel Ferienčík
(1793 — 1855), ev. farár v Jelšave, činný
                  literárne (príležitostné cirkevné reči, v Orle tatránskom príspevky o predpovedaní
                  počasia). Po revolúcii povážlivo ochladol v národnom smere.
[
831
]
V niekoľko rokoch dvesto tisíc zl.
Hurban tu myslí na
                  matičné časy, keď slovenský národ na svoje gymnáziá a na Maticu slovenskú skutočne
                  obetoval — v pomere k svojej chudobe — veľmi mnoho.
[
832
]
vlasteneckého hungarizmu
, záujmu o Uhorsko (lat.
                  Hungaria)
[
833
]
s Kossuthovými kohortami
(lat.), u Rimanov oddiel vojska,
                  zväčša pešieho (400 — 600 mužov, zavše i menej). „Kohortami“ tu má, pravda,
                  ironický význam.
[
834
]
Ako sám už označil jeho reč na generálnom konvente pri úvode jeho za
                  generálneho inšpektora roku 1840 povedanú, ako som už pripomenul jeho cirkulár na
                  levočských profesorov
[
834
]
z Bučian dňa 24. novembra 1840 vydaný, tak pripomenúť nádobno ešte
                  jeho veľmi obšírny a hrmivý obežník
[
835
]
na všetkých štyroch superintendentov luteránskych v Uhorsku roku 1841
                  vypustený, a mimo týchto prejavov úradných plné boli tohočasové politické i
                  zábavné časopisy maďarské, Zayho článkov protestantizmus ako maďarizmus
                  oslavujúcich. Formálnu konfúziu babylonskú do pochopov ľudských uviedol gróf
                  Zay.
[
834834
]
Jeho cirkulár na levočských profesorov.
Bol to
                        vlastne jednoduchý list, ktorému sa dostalo preto charakteru obežníka
                        (cirkuláru), lebo ho Zay dal verejne po novinách odtláčať a protislovensky
                        komentovať.
[
834835
]
Veľmi obšírny a hrmivý obežník.
Zay ho rozoslal
                        koncom apríla 1841 a v ňom znova, obšírnejšie a dôraznejšie opakoval svoje
                        obľúbené myšlienky o potrebe maďarizovania slovenských evanjelikov.
[
837
]
v Špýre
, Speieri, bavorskom meste. (Jeho lat. meno je
                  Spira.) Na sneme v Speieri r. 1529 nemecké stavy, naklonené Lutherovmu učeniu,
                  protestovali proti uzneseniu snemovej väčšiny, týkajúcej sa potlačovania novej
                  viery (odtiaľ pochádza názov protestanti).
[
838
]
Zrovnaj
„Die Beschwerden und Klagen der Slaven in Ungarn über die
                     gesetzwidrigen Uebergriffe der Magyaren“
. Str. 7.
[
839
]
Znenie nemeckého textu v preklade:
Všetko toto sa pácha na
                  nás Slovákoch, keďže sa nám často verejne hovorí, že sa musíme pomaďarčiť. Lenže
                  my, súc si dobre vedomí svojich síl a schopností k ľudskému vývinu, protivíme
                  tomuto neoprávnenému nároku a opierajúc sa o svoje dobré právo, budeme sa mu
                  protiviť. Sme pripravení v obrane svojich duchovných statkov radšej všetko
                  pretrpieť, dobre vediac, že ten, kto si dovolí pošliapať obsah človečenstva, totiž
                  ducha, je ničomný a nehodný mať samostatnosť v rodine národov človečenstva. Nech
                  nám nikto neprichádza s dôvodmi, podľa ktorých je naše pomaďarčenie nevyhnutné;
                  lebo duch je sám sebe cieľom, takže by bolo hrozným prehrešením, keby sa ho
                  používalo ako prostriedku, a duchovné záujmy sú predsa vznešenejšie a svätejšie
                  než akékoľvek hmotné. Tvrdením o nevyhnutnosti nášho pomaďarčenia sa jasne
                  vyslovuje zámer, ktorý sa tým sleduje, že sa totiž má naše vnútro zničiť jemu
                  naskrze nezodpovedajúcim vonkajškom, a nášmu duchu sa má nanútiť také zmýšľanie,
                  ktoré mu je naskrze cudzie. Snahou o naše pomaďarčenie dáva sa nám najavo, že nie
                  sme spôsobilí na duchovný vývoj, ako aj to, že nie sme hodní, čo sa našej
                  národnosti týka, zaujať miesto medzi ostatnými kmeňmi v krajine. Toto je naša prvá
                  a najzávažnejšia žaloba, že totiž zásada o našom pomaďarčení bola už tak často
                  verejne vyhlasovaná a pokladaná za nevyhnutnosť; toto je náš hlavný útlak, keďže
                  spomenutá zásada sa aplikuje na všetko ostatné.
[
840
]
kryptokalvinistov
(z gréc.), tajných kalvínov,
                  vystupujúcich navonok v maske luteránov
[
841
]
Už pri príležitosti uverejnenia inštalačnej reči grófa Zayho zavrátil týchto
                  protestantov falošných superintendent Seberíny (
Ján Seberíni
(1780 — 1857), ev. farár v Banskej Štiavnici a od r. 1834 superintendent banského
                  dištriktu. Vyvinul i značnú literárnu činnosť.), píšuc dňa 2. apríla 1841 úradne
                  na generálneho inšpektora takto: „Quod lingua magyarica sit „fidelissima custos et
                  propugnaculum libertatis nostrae patriae, Europae et Protestantismi“ plane non
                  perspicio. Libertatis patriae et Europae, si futuras rerum civitatumque
                  conversiones cum auctore Pentarchiae divinemus, facile est prospectu ex praemissis
                  illius orationis: sed quomodo protestantismi? Hic nulli nationi, nulli linguae
                  soli est obligatus. Est enim peculium rationis humanae et omnium saeculorum
                  populorumque, itaque longe antiquior, quam omnes hodiernae europeae linquae. —
                  Deturpata dein cursu saeculorum ipsa divina Christi religione atque ratione humana
                  coecam auctoritatem in rebus religionis perfringere tentante, inter graves partus
                  dolores iterum in orbe christiano renatus est hic foetus atque maturus iam Spirae
                  nomen solemne accepit, (Initium epochae Protestantismu historici, R. Catholicismo
                  oppositi.). Hunc — protestantismus — diversae nationes Europae et linguae iam
                  felicius iam minus feliciter sinu suo foverunt foventque etiam nunc. Quid mirum,
                  inter omnes slavicas nationes, quae tam diffusae sunt, nusquam altiores jecit
                  radices, quam apud Hungaro-Slavos. Hi soli numero reliquis omnibus longe
                  pauciores, tamen plures constituunt ecclesias Evangelices, quam cunctare ceterae.
                  Quemadmodum itaque inter Magyaros ita apud Slavos conservavit se Protestantismus
                  vehiculo linguae et institutionis, cum co discrimine, quod hi posteriores — Slavi
                  — eius causa longe majores aerumnas et calamitates in regno pertulerint, quaum
                  priores — Magyari. Cur haec constantia in eo, hic amor evangelismi, futuroquoque
                  ab iis exspectari non possit, non video, quum populus hic iure religiosissimis
                  adnumerari debeat. Apud Slavos itaque et propter Slavos Protestantismus in nullo
                  est discrimine. Ipsorum pia indoles et lingua est pariter eius custos et
                  propugnaculum.“ — Illustritas Vestra in sua oratione potenter universam, nominatim
                  ,religiosam populi culturam‘ commendat. Non possum aliter credere, quam cum de
                  populo sit sermo, non solum Hungaricum intelligi, verum etiam illum, cui alia
                  lingua est vernacula. Omnio in hac religiosa populi Cultura est praesidium
                  civitatis, est fundamentum virtutis, bonorum morum et salutis singulorum. Sed
                  quomodo haec cultura, cum qua etiam illa moralis sonorio vinculo est iuncta,
                  promoveri et obtineri possit sine adminiculo linguae et institutionis in
                  religiones, id est alterum, quod non intelligo. Anima et elementum Protestantismi
                  est libertas iudicandi de religione, libertas praedicandi audiendique Evangelium
                  Domini nostri Jesu Christi et libertas legendi scrutandique scripturam sacram.
                  Haec est fons Evangelismi, haec norma credendi et agendi. Hane animam suffocant,
                  hoc elementum perimunt, quicunque linguam nativam populo eripiunt, ut ea verbum
                  Dei audire vel doctrinae religiositatisque augmentum ex lecione bibliorum et
                  aliorum devotionemalentium librorum haurire non possit.“ (
Znenie listu v
                     preklade:
Nijako neuznávam, že by maďarská reč bola „najvernejší
                  strážca a záštita slobody našej vlasti, Európy a protestantizmu“. Že to platí o
                  slobode vlasti a Európy, ak by sme s autorom Pentarchie hádali na budúce zmeny
                  pomerov a štátov, ľahko vidieť z úvodu tejto reči, ale ako to môže platiť o
                  protestantizme? Veď ten nie je viazaný na nijaký národ, na nijakú reč na zemi. Je
                  totiž majetkom ľudského rozumu a všetkých vekov i národov, a tak je oveľa starší
                  než všetky jazyky dnešnej Európy. — Keď potom bolo priebehom stáročí samo božské
                  náboženstvo Kristovo znečistené a keď ľudský rozum sa pokúšal zlomiť slepú
                  poslušnosť vo veciach náboženstva, v ťažkých pôrodných bolestiach sa tento plod
                  znova narodil v kresťanskom svete a ako dospelý prijal slávne meno mesta Speiera.
                  (Začiatky obdobia dejín protestantstva, postaveného proti rímskemu katolicizmu.)
                  Tento — protestantizmus — rozličné národy a jazyky Európy raz šťastnejšie, raz
                  menej šťastne vo svojom lone pestovali a ešte aj teraz pestujú. Nie div, že medzi
                  všetkými slovanskými národmi, ktoré sú tak rozšírené, nikde nezapustil hlbšie
                  korene ako u uhorských Slovanov. Hoci sú títo počtom nad všetkých ostatných menší,
                  predsa tvoria viac evanjelických cirkví ako všetky ostatné. A tak u Maďarov, ako
                  aj u Slovákov zachoval sa protestantizmus pomocou jazyka a zriadenia, ale s tým
                  rozdielom, že títo poslední — Slováci — preň oveľa väčšie utrpenia a nešťastia
                  znášali než tí prví — Maďari. Prečo by sa táto stálosť v ňom, táto láska k
                  evanjelictvu aj v budúcnosti nemala od nich očakávať, neviem, keď sa tento národ
                  právom musí počítať k najnábožnejším. Teda u Slovákov a pre Slovákov nehrozí
                  protestantizmu nijaké nebezpečenstvo. Ich zbožnosť i reč je zároveň jeho strážca
                  aj záštita.
Vaša Osvietenosť v svojej reči veľmi odporúča všeobecné, najmä však „náboženské
                  vzdelanie ľudu“. Nemôžem si myslieť inak ako to, že keď je reč o národe, myslí sa
                  nielen na maďarský národ, ale aj na ten, ktorý hovorí inou rečou. Isteže, v tomto
                  náboženskom vzdelaní ľudu je ochrana štátu, je základ cnosti, dobrých mravov i
                  spásy jednotlivcov. Ale ako možno toto vzdelanie, s ktorým je pevným putom
                  zviazaná aj mravnosť, zveľaďovať a získavať bez podpory jazyka a náboženského
                  zriadenia, je to druhé, čo nerozumiem. Dušou a základom protestantizmu je sloboda
                  usudzovania o náboženstve, sloboda kázať a počúvať evanjelium Pána nášho Ježiša
                  Krista a sloboda čítať a skúmať Sväté písmo. To je prameň evanjelictva, to je
                  zákon viery a konania. Túto dušu udúšajú, tento základ ničia tí, ktori vytŕhajú
                  národu jeho rodnú reč, aby v nej nemohol počúvať slovo božie, ani čerpať
                  zveľadenie náuky a nábožnosti čítaním Biblie a iných kníh podporujúcich zbožnosť.)
                  A tak ďalej. — To prehovoril muž vysokoučený, v cirkvi evanjelickej na najvyššom
                  mieste postavený, ktorý túto svoju filipiku tými slovami započal voči maďarónskemu
                  grófovi: „Ego sum slavus. Hoc nec mihi laudi est nec dedecori, quia ex principiis
                  religionis christianae, est factum Dei, qui me talem nasci voluit. Unde meae
                  originis et linguae ita me non pudet, uti Hungarum, Germanum, Francogallum suae.
                  Quis etiam sana ratione et animo integro praeditus suam originem, quae semper
                  humana est, abneget, vel linguam suam, quam cum matris lacte didicit oderit? Id
                  nonnisi homines augusti vel adsentatores (obmedzenci alebo pochlebníci) possunt.
                  Qua Slavus video me communem cum Magyaris habere patriam, eidem subesse terrae
                  domino, iisdem parendum esse legibus, quia iura quoque et beneficia sunt
                  communia.“ (lat. Som Slovák. Nie mi je to ani na chválu, ani na hanbu, lebo podľa
                  zásad kresťanského náboženstva je to skutok boží, že chcel, aby som sa takým
                  narodil. Preto sa nehanbím za svoj pôvod a jazyk práve tak, ako sa nehanbí Maďar,
                  Nemec, Francúz za svoj. Veď kto, ak má zdravý rozum a jasného ducha, zaprel by
                  svoj pôvod, ktorý je vždy ľudský, alebo nenávidel by svoj jazyk, ktorý sa naučil s
                  materinským mliekom? Môžu to iba obmedzenci a pochlebníci. Ako Slovák vidím, že
                  mám spoločnú vlasť s Maďarmi, podlieham tomu istému zemepánovi, musím počúvať tie
                  isté zákony, lebo práva i výhody sú spoločné.) Nuž uviedol som vlastné slová dr.
                  Jána Seberínyho, superintendenta banského okolia, aby biskupovia naši mali na nich
                  direktívu a príklad šľachetného predchodcu svojho v úrade
                  superintendentskom.
[
842
]
Neznali toho ubiedeného ľudu slovenského.
Autor
                  nepostrehol príčiny hospodárskej biedy, prameniace vo feudalizme, preto pokladá za
                  príčinu všetkého zla maďarizovanie.
[
843
]
Knieža Carlos Auersperg
(1814 — 1890), nemecký
                  veľkostatkár, vodca nemeckocentralistickej strany v Čechách, r. 1867 — 1868
                  rakúsky ministerský predseda. Tejto funkcie sa zriekol, keď vybadal, že Beust a
                  Taaffe majú ujednať dohodu medzi panovníkom a českým národom. Zarytým odporcom
                  Čechov bol i jeho brat, kn. Adolf Auersperg (1821 — 1885), ministerský predseda v
                  r. 1871 — 1878. Za jeho vlády dosiahli vrchol úradné opatrenia proti českej
                  opozícii. Spojencami beustovsko-auerspergovskej éry (rozumej Carlosa Auersperga,
                  ktorý nasledoval hneď po Beustovi na čele vlády) boli na maďarskej strane Fraňo
                  Deák a jeho prívrženci, ktorí prijali vyrovnanie z r. 1867.
[
844
]
Bar. Gabriel Prónay
, maďarský politik a spisovateľ, bol od
                  r. 1861 generálnym dozorcom uhorskej evanjelickej cirkvi.
[
845
]
Eduard Zsedényi
, pôvodne Pfannschmidt (1804 — 1879),
                  maďarský politik, najprv krajný konzervatívec, potom od r. 1859 obranca
                  protestantskej autonómie proti vláde. Generálnym dozorcom sa stal po
                  Prónaym.
[
846
]
Bar. Anton Radvánszky
(1807 — 1882), maďarský politik,
                  druhý veľký odporca cirkevného zriadenia podľa cisárskeho patentu z r. 1859.
                  Vyvolili ho za generálneho dozorcu po Zsedényiho smrti.
[
847
]
Karol Máday
(1821 — 1870), ev. farár v Spišskej Belej,
                  upozornil na seba odporom proti patentu z r. 1859, takže ho z politických príčin
                  r. 1861 zvolili za potiského superintendenta. Bol potom farárom v Miškovci a
                  napokon v Dobšinej.
[
848
]
Štefan Czékus
(1818 — 1890), ev. farár v Rožňave, po
                  Mádayovej smrti potiský superintendent. Bol zúrivý maďarizátor. Medziiným jeho
                  dielom bolo zničenie slovenského gymnázia v Revúcej.
[
849
]
arcižrec Hadúrov.
Tento domnelý staromaďarský boh je v
                  skutočnosti výmysel z 19. storočia. „Arcižrec Hadúrov“ = vysoký prisluhovač
                  maďarizácie.
[
850
]
Augustín Trefort
(1817 — 1888), maďarský politik a
                  publicista, od r. 1872 do smrti minister kultu a výučby. K jeho menu sa viaže
                  zrušenie slovenských gymnázií a opätovné vyhadzovanie slovenských študentov zo
                  škôl.
[
851
]
lat. Postav sa tomu na odpor už na začiatku (Ovidius).
[
852
]
Dunaegyháza, Piliš, Péteri, Cinkota
, všetko to boli
                  slovenské evanjelické sbory v Peštianskej. Tam bol i Malý Kéreš (Kiskőrös).
[
853
]
Dragonáda.
Podľa názvu jazdcov (dragónov), ktorými
                  uskutočňoval francúzsky kráľ Ľudovít XIV. svoje opatrenia proti francúzskym
                  protestantom (hugenotom). Záležali v ubytovaní vojska, obyčajne dragónov, v
                  „kacírskych“ obciach, ktoré sa tam dopúšťalo mnohých násilností. V prenesenom
                  zmysle je dragonáda každý násilný čin vlády proti občanom pre ich národné alebo
                  náboženské presvedčenie.
[
854
]
Maďarsky odremzal (dosl. vynadal po maďarsky).
[
855
]
Dr. Pavel Jozeffy
(1775 — 1848), ev. farár v Tisovci,
                  významný slovenský buditeľ, superintendent potiského dištriktu.
[
856
]
Pred Jeho Veličenstvo, čo najvyššieho dozorcu cirkvi.
Pri
                  autonómii uhorskej evanjelickej cirkvi, zaručenej krajinskými zákonmi, toto
                  panovnícke oprávnenie bolo vlastne len teoretické.
[
857
]
encyklikou pohrozil
(lat.), je to okružný list pápežov,
                  upravený na katolíckych biskupov. Hurban výsmešne prirovnáva Zaya s jeho listom k
                  pápežovi, keďže sa v liste správal takým spôsobom, akoby len on rozumel
                  nebezpečenstvu „panslavizmu“, pred ktorým musí varovať nielen levočských
                  profesorov (priamo), ale i celú uhorskú verejnosť (nepriamo, tým, že dal svoj list
                  uverejniť v šovinistickej tlači).
[
858
]
Világ
(Svet), založený r. 1841, bol orgánom maďarskej
                  konzervatívnej strany. Po smrti Aurela Dessewffyho prevzal ho jeho mladší brat
                  Emil a ďalej vydával ako Budapesti Híradó (Budapeštiansky zpravodajca).
[
859
]
Hirnök
(Zpravodaj), vychádzal v Bratislave v r. 1837 —
                  1845. Bol to politický týždenník.
[
860
]
Jelenkor
(Terajší vek), vychádzal od r. 1832 a bol
                  konzervatívneho smeru. Hoci mal medzi politickými časopismi maďarskými najviac
                  predplatiteľov, politicky nezavážil práve pre svoj smer.
[
861
]
Pesti Hirlap
(Peštianske noviny) bol vplyvný orgán
                  maďarskej liberálnej strany a vychádzal od r. 1841 do konca júna r. 1844 pod
                  Kossuthovou redakciou.
[
862
]
maď. Svet, Zpravodajca, Terajší vek, Noviny (zrejme Pesti Hirlap — Peštianske
                  noviny, Naše storočie, všetko to boli názvy maďarských novín a časopisov).
[
863
]
V Trenčíne r. 1842
mali predstavovať smutnohru Izidor a
                  Oľga. No maďarizátori na čele s akýmsi zemanom Décsym urobili taký komplot, že
                  mestský kapitán z obavy pred výtržnosťami zo strany najatej zberby povolenie
                  predstavenia odvolal a hostinský, u ktorého malo byť predstavenie, už prisľúbenú
                  miestnosť tiež neprepustil. (Stručne píše o veci Ján Francisci vo Vlastnom
                  životopise, 1956, 107; inak por. o veci Rapantov Slov. prestolný prosbopis… I, 151
                  a II, 542 — 3.)
[
864
]
Mačaciny protestantských jurátov.
O jednu sa zaslúžil istý
                  Gusto Radvánszky hneď po príchode Jozeffyho na Sliač (por. Rapantov Slov.
                  prestolný prosbopis I, 151) a iný prípad zaznamenal práve Hurban v tomto diele.
                  Mačacinou (franc. charivari) sa rozumie neharmonický súhrn zvukov, vyludzovaný na
                  najrozličnejších nástrojoch. Slúžil na pohanenie toho, proti komu smeroval.
[
865
]
vytĺkanie oblokov Hlaváčkovi
stalo sa v súvise s pohonom
                  proti almanachu Jitřenka
[
866
]
Perjésse
, slov. Dražice, dedina v Gemeri, v okrese
                  Jesenské
[
867
]
Fodor Ferenc
bol slúžny v Boršodskej stolici.
[
868
]
Generálny konvent vlastne je len konferencia generálna autonómnych štyroch
                  superintendentov, ktorých jedine zná zákon, ako orgány cirkvi evanjelickej a. v. v
                  Uhorsku. Spolku tomuto nie sú dané žiadne privilégiá smieť majorizovať jednotlivé
                  superitendencie. Ani korporácia táto nie je žiadny sbor zákonodarný a tým menej
                  dáky konvent revolucionársky, na aký ho Kossuth a po ňom nášľapníci jeho
                  vyšrobovať chceli. Kiss, superintendent zadunajský, ignoroval docela sbor tento.
                  Konferencia autonómnych, samostatných štyroch superintendentov, to je generálny
                  konvent. Čo nadto z neho spravili Kossuthovci, Zayovci et tutti quanti, je
                  rebélia.
[
869
]
Ondrej Fabó
(1810 — 1874), bol i literárne činný. Agárd je
                  obec v Novohradskej, dnes na maďarskom území.
[
870
]
Bar. Albert Prónay
(1807 — 1867), maďarský politik, bol
                  dozorcom banského dištriktu.
[
871
]
Ľudovít Füredy
bol povolaním advokát.
[
872
]
čestným asesorom
(lat.), prísediacim. Bol to čestný titul,
                  ale ktorýkoľvek z prísediacich mohol byť prizvaný za člena súdiaceho a
                  rozhodujúceho stoličného súdu. Ten istý človek mohol byť prísediacim aj v
                  niekoľkých uhorských stoliciach.
[
873
]
rekurz k Majestátu
(lat.), prosbu k Veličenstvu. Je to
                  slovenský prestolný prosbopis z roku 1842, o ktorom je špeciálna práca prof. D.
                  Rapanta.
[
874
]
Zrovnaj:
„Die Beschwerden und Klagen“
(nem. Žaloby a
                  sťažnosti.) atď., str. 7. — 23.
[
875
]
V liste tom udaná je doslovne zpráva Jána Čaploviča z Viedne o stave
                  záležitosti podaného rekurzu, na ktorú sa ešte vrátim, ale tu pripomenúť slušno,
                  že sa tam žiada, aby daktorý zo superintendentov zašiel k palatínovi a i jemu vec
                  rozložil a menovito i o škandáloch na generálnom konvente spáchaných zprávu podal.
                  Podobne a menovite ale radí sa, aby superintendent Jozeffy rekurzy umluvené s ním
                  — Čaplovičom — palatínovi predostrieť nezameškal, lebo hovorí: „Ferrum dum candet
                  cudendum est.“(lat. Železo treba kuť kým je horúce.) K tomuto vzťahuje sa prosba
                  Štúrova na Jozeffyho.
[
876
]
Ustanovení přepjatých maďaromanů gemerských.
Gemerská
                  stolica totiž vyslala osobitný vyšetrujúci výbor, ktorý mal preskúmať Jozeffyho
                  účasť na prestolnom prosbopise, aby potom podľa toho mohli superintendenta
                  pozbaviť funkcie stoličného prísediaceho.
[
877
]
In flagranti
(lat.), pri čine. (Rozumej trestnom, je to
                  výraz trestnoprávny.)
[
878
]
lat. Jednateľ pri najvyššom krajinskom úrade (uhorskej miestodržiteľskej
                  rade).
[
879
]
maď. Velikášov krajiny.
[
880
]
lat. Urodzeným.
[
881
]
maď. Urodzeným.
[
882
]
Oba Čaplovičovci
, Ján (už oboznámený) a Vavrinec (1778 —
                  1853), stoličný prísediaci. Zozbieral mnoho kníh, ktoré potom daroval rodnej
                  Oravskej stolici, z čoho vznikla i dnes existujúca Čaplovičova knižnica v Dolnom
                  Kubíne.
[
883
]
Alexej Čaplovič
(1810 — 1872), pochádzal tiež z Jasenovej,
                  po štúdiách bol v štátnej i stoličnej službe na viacerých miestach. Umrel v
                  Tvrdošíne.
[
884
]
Ladislav Nozdrovický
(1790 — 1867), rodom z Oravského
                  Podzámku, žil v Trenčianskej, v Nozdroviciach.
[
885
]
Pavel Senický-Žarnocay
, žil v Senici, Hurban sa s ním
                  dobre poznal.
[
886
]
Ján Turzo
z Trenčína je bližšie neznámy.
[
887
]
Karol Záthurecký
, stoličný fiškál Turčianskej stolice.
                  Juraj Kossuth ho navrhol za člena deputácie, predkladajúcej r. 1842 prestolný
                  prosbopis, ale Záthurecký odriekol v ten deň, keď už mal odísť do Viedne.
[
888
]
Jozef Justh
(1809 — 1875), statkár v Necpaloch, v Turci.
                  Bol v r. 1842 — 1848 seniorálnym dozorcom nitrianskym. Ako šľachtic, pochopiteľne,
                  plával s maďarizačným prúdom, ale aspoň nezúril proti Slovákom, ako mnohí
                  iní.
[
889
]
Pritiahol k sebe šľachtu slovenskú.
Hurban miesto
                  hospodárskych príčin pripisuje odrodilstvo slovenskej šľachty jej očareniu
                  Kossuthovou osobou.
[
890
]
Mestá kráľovské.
V niekdajšom Uhorsku boli slobodné
                  kráľovské mestá podriadené len samému kráľovi, takže nepodliehali stoličnej
                  (zemianskej) vrchnosti. Na svojom území mali tie isté práva ako šľachta, mali
                  vlastnú volenú správu (magistrát) a nepodliehali stoličným súdom. Ich mešťania ako
                  jednotlivci stáli v právach medzi šľachtou a poddaným ľudom. Na sneme boli
                  zastúpené vlastnými vyslancami, lenže tam ich vplyv, ako vidieť i z ďalšieho textu
                  Hurbanovho (citátov zo Štúra), bol veľmi malý.
[
891
]
lat. pravdaže
[
892
]
mestá kráľovské a privilegované
, táto druhá skupina miest
                  mala iba niektoré výsady, ale inak podliehala zemepánom a príslušným stoliciam, v
                  obvode ktorých ležala.
[
893
]
vetniciach
, iné slovo pre radnice
[
894
]
nem. mestských domoch
[
895
]
maď. mestské domy
[
896
]
z nem. obmedzenosť, tuposť
[
897
]
lat. Dnes mne, zajtra tebe.
[
898
]
konštitucionalista celý
(lat.), presvedčený o tom, že
                  ústavné slobody nezostávajú len na papieri, ale že sa môžu i v živote
                  uskutočňovať.
[
899
]
Constantin-François Volney
(1757 — 1820), francúzsky
                  filozof a spisovateľ. V svojom hlavnom spise hlásal nenávisť k tyranom a kňazom,
                  vieru v pokrok a ľudský rozum.
[
900
]
zapálený municipialista
(lat.), prívrženec mestskej (i
                  stoličnej) samosprávy ako záruky slobôd občianstva proti kráľovskému
                  absolutizmu.
[
901
]
Tiszovej éry.
Stalo sa tak viacerými zákonmi, ktoré od r.
                  1870 postupne obmedzovali starú stoličnú samosprávu. (Zavedenie osobitných súdov,
                  štátnych stavebných úradov, poštátnenie budapeštianskej polície, zavedenie
                  administratívnych výborov a iné.)
[
902
]
Tá petícia, ktorú Štúr vyhotovil pred snem.
Podľa
                  Rapantových výskumov nemožno hovoriť o Štúrovom autorstve, ani petíciu nemožno
                  uvádzať do súvisu s prosbopisom z r. 1842. Náčrtok petície vypracovali vo Viedni,
                  predovšetkým asi Ján Čaplovič, a pochádza z r. 1840 (Slov. prestolný prosbopis I,
                  21 — 27).
[
903
]
Zostavená bola v nemčine pod týmto nadpisom: „Eine an pl. tit. Landstag zu
                  Pressburg von den Slowaken eingereichte Petition, wegen der Annullirung der
                  Gesetze, velche die magyarische Sprache in der Kirche, Schule und Justizbehörden
                  is slowenischen Gespanschaften zum Nachtheile der Nationalsprache gewaltsam
                  einführen.“
[
904
]
nem. Prosba, ktorú predložili Slováci p. t. krajinskému snemu v Bratislave o
                  zrušenie zákonov, zavádzajúcich na ujmu národnej reči maďarčinu do chrámov, škôl a
                  súdov v slovenských stoliciach.
[
905
]
vysokoslávne stavy
, vlastne stavy a rady. To bol úradný
                  názov uhorského stavovského snemu, skladajúceho sa zo snemovne hornej a dolnej. V
                  hornej snemovni zasadali magnáti (najbohatší šľachtici) a vyššie duchovenstvo, v
                  dolnej nižšie duchovenstvo, pospolité zemianstvo, slobodné kráľovské mestá a
                  výsadné okresy (privilegované dištrikty). V hornej snemovni zasadali jej členovia
                  osobne, v dolnej už len prostredníctvom svojich volených zástupcov, vyslancov.
                  Poddaní nemali nijaké politické práva a v pomere oproti kráľovi sa pokladali za
                  národ len stavy.
[
906
]
František Antonín Kolovrat
(1778 — 1861), pochádzal zo
                  starej panskej, potom grófskej rodiny českej. Od r. 1826 bol rakúskym ministrom
                  vnútra. V tomto úrade bol akousi protiváhou Metternichovou, ale pevnejšie
                  postavenie proti nemu získal až od r. 1835, keď nastúpil na trón Ferdinand I. (ako
                  uhorský kráľ V.). „Konferenčným“ ministrom bol Kolovrat ako člen štátnej
                  konferencie, ktorá vlastne vykonávala vládu za Ferdinanda I., človeka mdlého
                  rozumu. V štátnej konferencii zasadali arcikniežatá Ľudvik a František Karol a
                  ministri Metternich a Kolovrat.
[
907
]
Túto predpovedanú budúcnosť máme my už tu. Počúvaj len kňaza, ktorý vyšiel zo
                  škôl pomaďarčených, a sám privátne — čo, perse, zakázané je — neučil a necvičil sa
                  v inom, ako čo mu maďaróni natĺkli do hlavy, a hneď sa presvedčíš o naplnenom
                  proroctve Štúrovom. Otruby, povrchnosť, sprostoty prednáša ti taký patriot v
                  talári, a to ešte v reči zmotanej, nezmyslov plnej a veľa stupňov pod pospolitým
                  jazykom ľudu stojacej. Takúto misiu plní maďarizmus u nás.
[
908
]
falošne pretlmočená sada
, nesprávne preložené
                  vyjadrenie
[
909
]
ako by Slováci Rusmi stať sa chceli
, z toho ich obviňoval
                  Zay, ale aj mnohí iní jemu podobní maďarizátori
[
910
]
štáty slobodné severoamerické
, rozumej Spojené štáty
                  americké
[
911
]
Srbsko a ostatné slovanské zeme panstva tureckého.
Srbsko
                  sa vtedy síce už spravovalo samo, pod vlastnými kniežatami, ale formálne bolo ešte
                  pod tureckou zvrchovanosťou. Bulhari boli vtedy ešte celkom pod tureckým jarmom, a
                  tak i Macedónci.
[
912
]
lat. Každému čo mu patrí.
[
913
]
deputátov krajiny
(lat.), snemových vyslancov
[
914
]
lat. Ochraňovať spravodlivosť.
[
915
]
Pána Otca svojho
, totiž Fraňa I. (1768 — 1835), od r. 1792
                  do smrti rakúskeho cisára. Tento panovník sa staval príkro proti najmenšiemu
                  pokroku a jeho dlhoročným prvým ministrom bol reakčný Metternich.
[
916
]
lat. Spravodlivosť je základom štátov.
[
917
]
na spôsob Chorvátska a Slavónie
, ktoré malo vlastnú
                  krajinskú samosprávu s bánom na čele a s vlastným snemom v Záhrebe
[
918
]
Na časy Jiskrove.
Ján Jiskra z Brandýsa, český vojvodca v
                  15. storočí, zaujal sa kráľa Ladislava Pohrobka a bránil jeho záujmy až do smrti
                  mladého kráľa. Ako taký stal sa r. 1440 kapitánom podtatranských krajov a
                  neskoršie správcom severného Uhorska, čiže Slovenska. R. 1458 vstúpil do služieb
                  Ladislavovho nástupcu, kráľa Mateja Korvína. Za Jiskru malo Slovensko dosť
                  samostatné postavenie, ale to len vďaka súpereniu dvoch kráľov, Ladislava a
                  poľského Vladislava III., ktorého záujmy zastupoval Ján Huňad. Faktický stav za
                  Jiskru, i keď trval dlhšie, nijako ešte nebol právnym stavom.
[
919
]
Jakmile dopočul Kollár o tomto predsavzatí,
[
919
]
ačkoľvek inak si celú túto akciu predstavoval, — on totiž s pominutím
                  snemu zrovna pred trón kráľovský ísť so žiadosťami týmito narádzal, — ihneď písal
                  Štúrovi nasledujúci posilňujúci list: „Přemilý Příteli! S velikým potěšením slyšel
                  sem zprávu o Vašem předsevzetí, že jménem všech pod korunou uherskou žijících
                  Slavianov rekurs k Jeho Jasnosti zhotoviti hodláte. To jest výborná, znamenitá
                  myšlénka, ku které já celým a radostným srdcem přistupuji a ji dle vší možnosti
                  napomáhati slibuji. To jest i slušnější i čestnější pro nás, nežli hledání pomoci
                  u jakovýchkoli cizinců. Sami si musíme pomáhati, tak nám pomůže Bůh; z našich
                  vlastních sil a vnitřností musí život vykvésti. Tak budeme hodní svobody. Jináče
                  jen jarmo za jarmo a pouta za pouta zaměníme. Rekurs tento Slavianův pod korunou
                  uherskou žijících bude první krok a stupeň, který nás o rok o dva pozdvihne ku
                  druhému stupni, totiž ku rekursu všech Slavianů rakouských, kam se potom nejen
                  Čechové a Moravané, ale i Štýrsko, Krainsko, Korutansko a Dalmatsko připojí.
                  Račtež jen nějakového dobrého apoštola k Vindům — Slovincům — zadunajským poslati,
                  aby sme i tyto probuditi a jejich podpisy získati mohli. Já sem již u Slováků
                  zadunajských kolik tolik cestu proklestil a naši věci naklonil jakéhosi Šinkoviče,
                  evanjelického v Eskii. Jest tam i jakýsi p. Holko. Těmto by Ste i Vy psáti mohli.
                  Podpisů k tomuto rekursu může třeba 50.000 býti, všech našich kmenů a nářečí,
                  stavů a tříd, šlechta, kazatelé, učitelé, měšťanstvo a rolníctvo. S vyhotoveným
                  rekursem pošleme vyslance do Vídně, a sice z každého kmene jednoho, kteří se v
                  Prešpurku sejdou, totiž jeden Slovák, jeden Horvat, Slavonec, Rusín, Vend atd. V
                  tomto rekurse jen věci státi mají, které se všech kmenů vůbec týkají. Každý kmen
                  může potom zvláštní rekurs, ve svých podrobných důležitostech podati. K takovému
                  rekursu posílám Vám zde některé upřímné myšlénky a žádosti. Přidejte i Vy k nim
                  Vaše a rozešlite to bratrům po všech kmenech, aby i ti k tomu svoje přidali. Jen
                  pospěšte s tímto velikým předsevzetím, aby se na dlouho netahalo a opět nové
                  překážky a pletichy, pochybnosti a rozpaky v to nevkročily. Váš upřímný přítel Jan
                  Kollár.“
Zpomenuté v liste „Myšlénky k rekursu Slavianův uherských“ mám tiež pri ruke;
                  znejú ony takto: „1. Žádati od vlády, aby osvetu a vzdělanost Slovanů uherských
                  aktivně podporovala: akademii slavianskou na způsob maďarské zříditi povolila,
                  censuru uvolnila a, jako Maďarům, svobodnější učinila, spolky mírnosti,
[
920
]
Matici, nedělní školy, průmysl, fabriky, manufaktury podporovala a
                  rozšiřovala. 2. Protestovati proti školskému systému, kterým maďarčina do všech
                  škol uvésti se zamýšlí a žádati, aby sa vychovávání v materinských řečech dálo;
                  aby se na vyšších školách tak jako maďarsky i slaviansky některá studia
                  přednášely. 3. Žádati kathedru a professorát na universitě pešťanské pro všecky
                  Slaviany pod korunou Uhorska postavené, a k tomu pro všecky akademie,
[
921
]
lycea, gymnasia slavianské professory a menší kathedry. 4. Aby na
                  sněmu uherském národnost slovenská zvláštnych repraesentantů a vyslanců měla,
                  kteří by tam latinsky aneb slaviansky mluviti mohli. 5. Aby ve slavianskych (t. j.
                  horvatských, slavonských, srbských, vendických krajech a stolicech církevní i
                  světské vrchnosti s lidem v respektivní slavské řeči dopisovaly, soudy, pře,
                  ortele, sentencie v této řeči písané přijímati musely. 6. Aby hl. županové,
                  podžupani a ta menší částka bohatého zemanstva pospolitému zemanstvu slovensky
                  mluviti na kongregaciech nezbraňovala, ba je v tom raději napomáhala a uvedením
                  slavského protokolla vedení záležitostí stoličných usnadnila a i pospolitému
                  zemanstvu přístupným a srozumitelným učinila. 7. Aby v slav. krajech každý do
                  světského anebo duchovního úřadu vstupující biskup, kněz, učitel, notár, dvorský,
                  podžupan, hl. župan atd. této řeči povědom byl a examen z ní složil atd. 8.
                  Protokolly a matriky v slav. krajích aby se v slavské řeči vedly. 9. Aby mužové o
                  literaturu a národnost slavianskou zasloužilí nebyli stíháni a pronásledováni, ale
                  když již ne odměňováni, aspoň na pokoji necháni byli. 10. Maďarisování jmen,
[
922
]
jako k neúctě našeho národa sloužící a rozepře ve familiech působící
                  zabráněno bylo atd. atd.“ Tak zmýšľal básnik dunajský; dôvodom, ako zvlnilo jeho
                  srdcom rázne a nadšené Štúrovo zasahovanie na rozvoj politický národa
                  slovenského.
[
919919
]
Kollár o tomto predsavzatí.
Ako vysvetlil prof.
                        Rapant, petícia z r. 1840 nesúvisí s prestolným prosbopisom z r. 1842, takže
                        tu sa Hurban mýli.
[
919920
]
spolky mírnosti
, ktoré mali za cieľ zamedzovať
                        ohromné pitie pálenky. Prvý taký spolok miernosti, teda nie úplnej
                        abstinencie od všetkých liehovín, založil r. 1844 na Slovensku Štefan
                        Závodník, kat. farár v Divíne, okres Žilina. Poznáme veľa takých spolkov z
                        rôznych strán Slovenska. Medzi prvými bol i spolok miernosti v Hurbanovom
                        bydlisku, Hlbokom. Štúr tie spolky veľmi propagoval v Slovenských národných
                        novinách, kde bývali riadne zprávy o ich založení a činnosti.
[
919921
]
pro všecky akademie
, učilištia vysokoškolského
                        charakteru, ale nepatriace do zväzku peštianskej univerzity, vtedy jedinej v
                        Uhorsku. Na lýceách vyučovali gymnaziálnym predmetom, ale boli na nich i
                        dvoj-trojročné kurzy, kde sa prednášala vysokoškolská látka, takže lýceá
                        možno nazvať čiastočnými vysokými školami.
[
919922
]
maďarisování jmen
, totiž priezvísk. Začalo sa hodne
                        ujímať už v štyridsiatych rokoch minulého storočia (19. stor — poz.
                        ZF).
[
924
]
lat. Sladko je zaháľať (nič nerobiť).
[
925
]
Rákoskeresztúr
, obec v jedľovskom okrese Peštianskej
                  stolice. Mala slovenských, nemeckých a maďarských obyvateľov.
[
926
]
Ružobreh
= Ružomberok, poslovenčený tvar miestneho
                  mena
[
927
]
lat. Pre božiu lásku (preboha).
[
928
]
O Jozeffyho… muža bohatého.
Keď i nie bohatý, ale bol
                  dobre situovaný, lebo jeho tisovská fara bola dežmová, totiž desiaty diel z úrody
                  farníkov prislúchal ich duchovnému. Jozeffy vozieval sa aj na štvorke.
[
929
]
Škultéty
bol Jozeffyho kaplánom od r. 1841 a v Tisovci
                  vyvíjal horlivú ľudovýchovnú činnosť. Bol sprostredkovateľom medzi Štúrom a
                  Jozeffym.
[
930
]
Jozefy zdráhá se podepsati.
Nakoniec Jozeffy nielen
                  podpísal prosbopis, ale stal si na čelo deputácie, ktorá ho odovzdala vo
                  Viedni.
[
931
]
Se sebou jako heloty nakládati.
Helóti boli pokorená
                  trieda obyvateľov starej Lakónie, boli to bezprávni poddaní Sparťanov.
[
932
]
Illyrové nás silně napomínají.
Chorvátski buditelia, ktorí
                  používali meno Ilýri na vyjadrenie zjednocovacích snáh juhoslovanských.
[
933
]
nem. Ak sa Slováci teraz nerozkývajú a nebudú sa sťažovať u dvora na nápady a
                  utláčania, nie sú hodní toho, aby statočný človek aj len slovíčko v ich prospech
                  povedal, sú to hotoví zbabelci, naničhodníci, otroci bez najmenšieho pocitu
                  cti!
[
934
]
nem. Prečo nepredstúpia Slováci pred trón? Kde nieto žaloby, tam niet ani
                  zadosťučinenia.
[
935
]
Aké to boli nádeje, aká dôvera k vláde na všetkých stranách slovenského hnutia!
                  Trochu len ďalej vidiaci štátnik mohol v tej dobe celý arzenál obranných zbraní
                  pre monarchiu habsburskú vystaviť. Ale takého štátnika nebolo vo vtedajšej
                  Austrii. Táto monarchia mala v lone svojom také živly, ktorými by viacej ako ktorá
                  druhá zem na svete bola mohla založiť body príťažlivosti pre zahraničie. Podpora
                  dosť malá Slovákom poskytnutá bola by jej naklonila zeme mimouhorské, obývané
                  Čecho- a Juhoslovanmi; podpora Rusínom poskytnutá bola by jej získala haličských i
                  veľkoruských Slovanov; spravodlivosť srbskému plemenu prislúžená mohutne bola by k
                  nej pritiahla sympatie celého Slovanstva, sverepým Turkom dláveného, konečne
                  slovanská Austrie politika v Poľsku prevádzaná bola by ju uviedla do postavenia
                  najmohutnejšej ríše sveta. Avšak Austria nemala štátnika, ktorý bol by predvidel
                  nie na päťdesiat, ale ani len na desať rokov napred.
[
936
]
výraz pavlovský
, apoštola Pavla
[
937
]
gréc. Duchovné dary
[
938
]
Ladislav Lišovíni
, advokát a prísediaci niekoľkých stolíc.
                  Umrel v Pešti 24. júla 1842 ešte len štyridsaťsedemročný.
[
939
]
Kollár zo dňa 16. apríla 1842 píše o tom Jozeffymu, ktorý list za dobré uznávam
                  zachovať potomstvu; znie nasledovne: „P. Čaplovič nebyl proti podaní rekursu, ale
                  toliko proti tomu, aby se tam Investigacie nežádala (
aby se tam
                     Investigacie nežádala
(lat.), pátranie, šetrenie v príslušnej veci),
                  a sice proto, poněvadž by tuto prej v uherské krajine nikdo jiný konati nemohl,
                  než Maďaři, a jakoby tito to činili, snadno předviděti, byli by to jistě vlci
                  naproti nevinným beránkům. Nyní p. Čaplovič po změnění a modifikování rekursu s
                  celou duší na tom jest, aby deputacie rekurs čím skůr Jeho Jasnosti zanesla. Ale
                  p. Čaplovič úsilně a pro všecko na světě na tom stojí, aby aspoň jeden z pp.
                  superintendentů osobně do Vídně se dostavil. Položím zde věrně a doslovně výtah z
                  jeho posledního listu: „Was die Deputation anbelangt, so wäre es sehr unklug
                  gethan und alle unsere Schritte beinahe verloren, wenn von den HH.
                  Superintendenten keiner mitkäme. Wenn H. Jozeffy und Szeberinyi weit sind, so ist
                  H. Stromsky ganz nahe, und auf alle Fälle sollte wenigstens einer kommen. Es wäre
                  unschicklich von dem Corpus Evangelicum Slavorum zum König nur ein paar Prediger
                  zu schicken ohne Superintendenten! Die wichtige Angelegenheit muss mit Ernst,
                  Würde und Gravität begleitet werden. — Ob ich mitgehen werde, hängt blos vom
                  meinen lieben Hämorholden ab; sonst thue ich es recht gerne.“(nem. Čo sa týka
                  deputácie, bolo by veľmi nemúdre a všetky naše kroky boli by márne, keby sa k nej
                  nepripojil žiaden z pánov superintendentov. Ak sú pán Jozeffy a pán Seberiny
                  ďaleko, pán Stromsky je celkom blízko a rozhodne by mal aspoň jeden z nich prísť.
                  Bolo by nevhodné, keby slovenské evanjelictvo ako celok vyslalo ku kráľovi iba
                  niekoľkých kazateľov bez superintendentov! Závažnej veci sa treba uchopiť vážne,
                  dôstojne a vznešene. Či ja pôjdem, to záleží len na mojich milých hemoroidoch,
                  ináče to vďačne urobím.) Já sem psal Důst. pánu Stromskému, on ale mně v té věci
                  nedal odpovědě, ale skrze p. Štúra se vymlouvá, že přej jak on náš rekurs čítal,
                  vidí, že tato věc pouze slovenská jest, že tam žádná zmínka o německých církvích,
                  že on rozený Němec jest, že přej Maďaři jeho posaváď osobně neurazili atď. Nu ale
                  žádná duše slovenská k p. Stromskému ani té nejmenší důvěrnosti nemá: všecko co
                  jen v této věci mysliti, cítiti a mluviti může, volá jednohlasně a z nejhlubší
                  duše jen drahé jméno Jozeffy a Jozeffy! a nikdo jiný! Já Vaši Důstojnosti aspoň 50
                  listův proukázati mohu, tuto pravdu potvrzujících, a to nejen z blízka, ale i z
                  daleka, až z Prahy a z Moravy poslaných. Není dušičky československé, která by to
                  toužebně nežádala.
Ode dne 7. Apr. píše mi Vzneš. Dv. pan Senior Stehlo toto: „Mit der Deputation
                  nach Wien haben wir keine Ursache zu eilen, damit wir ja Nichts übereilen. Die
                  hochwichtige Angelegenheit soll allseitig gehörig und vollständig besorgt und
                  dergestalt in Ausführung gebracht werden, dass unsere Bemühungen mit dem
                  erwünschten Erfolg gekrönt werden möchten. Die Besorgniss, dass wir von der
                  Gegenpartei praevenirt werden könnten, ist ungegründet; die Herren haben ja das
                  Gesetz für sich und folglich nichts zu besorgen, und verlachen vermuthlich nur
                  unsere Unternehmung. Darum wäre mein Wunsch und Rath, vorerst eine hinlängliche
                  Summe Geldes zusammenzubringen, um damit eine ansehnliche Deputation von
                  wenigstens 6 Deputirten auszustatten. Wir müssen der Welt zeigten, dass es uns ein
                  Ernst sei mit dieser Angelegenheit.“(nem. S deputáciou do Viedne sa nemusíme
                  ponáhľať, keďže nič nezmeškáme. Táto závažná vec sa musí všestranne náležite a
                  celkom pripraviť a tak uskutočniť, aby naše námahy boli korunované žiadúcim
                  výsledkom. Obava, že by nás protivná strana mohla predbehnúť, je bezzákladná; páni
                  majú predsa na svojej strane zákon, takže sa nemusia o nič starať a domnievajú sa,
                  že sa budú môcť vysmiať z nášho podujatia. Preto by som žiadal a odporúčal, aby
                  sme najprv zozbierali primeranú sumu peňazí, ktorou by sme mohli vystrojiť slušnú,
                  najmenej šesťčlennú deputáciu. Musíme svetu dokázať, že vec berieme vážne.) —
                  Právě včera poslal sem pan senior Stehlo (
senior Stehlo, Ján
(1787 — 1868), ev. farár v Petrovci, v Báčke, v r. 1831 — 1852 báčansko-sriemsky
                  senior.) rekurs Báčský (
Rekurs Báčský.
Samostatný prosbopis z
                  18. augusta 1842, datovaný v Petrovci, písomne predložený Metternichovi, keďže ho
                  v júni r. 1842 vyslanci seniorátu omylom nedoručili. Proti hlavnému prosbopisu,
                  predloženému Jozeffym a spoločníkmi, mal niektoré ďalšie požiadavky a odlišne od
                  cirkevno-slovenského charakteru tamtoho vystupoval v záujme všetkých Nemaďarov a
                  aj v mene ostatných cirkví.) k Jeho Jasnosti již cele hotový a na čisto přepsaný,
                  podepsaný vlastnoručně od 33 kazatelů a učitelů. Tento rekurs jest opět
                  rozmnožený, výborným a pravě protestantským duchem psaný. —
J. Uroz. p. Procopius neradí, aby deputacie bez superintendenta ke trůnu šla.
                  Já sem jemu dnes ráno všecky listy sdělil, i slib Vaší Důstojnosti, že později v
                  máji po drženém 18. máje konventě cestu nastoupiti hotov ste. Jeho odpověď zde in
                  origine (pozn. v origináli) sděluji. Pan Čaplovič přej opět není spokojen s naším,
                  jemu tuším příliš krotkým a pokorným rekursem, on vzal na sebe to zase opraviti.
Pan Hodža psal mi též právě včera, že on s koncom tohoto měsíce do Prešporka
                  skrze Bystřici a Šťávnici cestovati chce a na cestě někoho, snad p. Kuzmányho,
                  sobě připojiti a potom odtud s p. Rohoním do Vídně. Poněvadž ale všickni moudřejší
                  přátelé naši hrozně proti tomu jsou (p. Hamuljak (
Martin
                     Hamuljak
(1789 — 1859), účtovný radca miestodržiteľskej rady v
                  Budíne, bernolákovec, významný slovenský buditeľ.), Ottmajer (
Dr. Anton
                     Ottmayer
, nar. r. 1796 v Žiline, dátum a miesto smrti neznáme,
                  advokát v Pešti, buditeľ, autor beletristických pokusov v almanachu Zora.),
                  Procopius, Vrchovský, Čaplovič, ani i jiní povýšenější v Budíne), aby deputace bez
                  hlavy, t. j. pana superintendenta, nešla: tedy já dnes píši i panu Hodžovi i p.
                  Stehlovi a Rohonimu, aby se nevydávali na cestu, ale čekali na Vaši důstojnost,
                  anť vo včerejším listě psáti ráčíte, „že když čas pohodlnější bude a když konventy
                  odbavíte, že se nebudete ostýchati do Vídně jíti a snad i Důst. p. Seberíniho k
                  tomu namluviti.
Učiňte, Důstojný Pane, konec této bezpříkladné křivdě. Račte čím skůr buď mně,
                  buď i p. Hodžovi a Stehlovi psáti a čas a den pohnutí se z domu a příchodu do
                  Prešporku ustanoviti, aby se všecko podle Vašeho slova říditi mohlo.
Jestliby p. Kuzmány nešel, snad Dv. p. Chalupka z Března půjde.“
                     (
Snad Dv. p. Chalupka z Března půjde.
Karol Kuzmány, vtedy
                  ev. farár v Banskej Bystrici, nešiel s deputáciou, ale Ján Chalupka áno. Od neho
                  máme i závažný záznam o priebehu audiencie u Metternicha a ostatných viedenských
                  činiteľov.)
[
940
]
lat. seniorálne teleso
[
941
]
Kollár na Jozeffyho zo dňa 12. februára 1842 píše: „Dnes právě dostal sem psaní
                  i od p. Čaploviče z Vídně: i p. Prokopius i p. Čaplovič tu radu nyní dávají, aby s
                  tímto rekursem aspoň jeden superintendent a jeden kněž a jeden professor vo Vídně
                  přišli a audiencii osobnou u Jeho Jasnosti žádali. Všecko jest prej již k tomu
                  připraveno. Tato deputacia navštívi i některých z ministrů, jmenovitě Kolovrata a
                  Sedlnického. Všickni jsme jednohlasně na tom, že tento vážný ouřad nikdo tak
                  zdařile na sebe vzíti nemůže, jako Vaše Důstojnost. Ó, uslyšte tedy prosby naše,
                  prosby tisíce upřímných srdcí slovenských, které se k Vaší Důstojností, co ku
                  pravému Otci a patriarchu svému utíkají. Nelitujte té cesty do Vídně, jejiž
                  následky dobročinné na století se rozšiřovati mohou. I my, pokud žijeme, i potomci
                  Vaší Důstojnosti za to žehnati a dobrořečiti budou. Učiníme pořádek, aby se na
                  nákladky cesty nějaká sbírka mezi námi učinila. Vaše Důstojnost může sobě snad Dv.
                  p. Kuzmányho aneb Hodžu, a pak professora Palkoviče připojiti. Vaše ušlechtilá
                  duše a neohrožená mysl dává nám naději, že prosbu naši nikoli neoslyšíte. Oba však
                  tito páni, Prokopius i Čaplovič, dotírají na to, aby se to čím nejskůr stalo, anť
                  věc nyní právě na špici stojí a již dosti dlouho sme meškali. — P. Čaplovič chce
                  tam ku všemožné pomoci a službě býti. —
P. Čaplovič mi též i toto píše: „Si nostri DD. Superintendentes energiam
                  haberent, vesano generali Inspectori directe edicerent. Cassare ipsum tantum
                  generalis Concentus potest sed exauctorare ipsi possunt, sine ulla mala sequela.
                  Argumenta habent sufficientia. Haec circiter illi scribere possent: „Nos volebamus
                  generalem Inspectorem habere, cui Religio cordi esset et qui nobis bonis maturis
                  confiliis adesse posset. In Te nihil talis habemus et gravissime erravimus quod Te
                  elegerimus. Tu longe alios fines persequeris, quam Religionis, nempe pure
                  magyarisationis. Scribis ad nos magyarica lingua, quam non callemus, itaque
                  literas Tuas primo verti curare debemus. Tales literas posthaecnon aeceptebimus,
                  nec scribe ad nos amplius. Quod bona consilia a Te frustra exspect mus docuisti
                  jam abunde quod meras levitates committas, et ipre maturi consilii totaliter
                  expers sis. Ingeris Te in diversas tricas, semper qua Inspector, et sic officio
                  Tuo abuteris. A pluribus jam turpiter habitus es; nos Tui pudere debet; fiducia
                  nostra erga Te jam totaliter evanuit, itaque nec amplius operari poteris in fines
                  religionis. Non amicus nobis es, verum acerrimus hostis, qui nos tam in circulari,
                  quam et in germanico libello tanquam nequissimos, infideles, perduelles
                  descripsisti. Aestimium, quod studiosa Juventus Professoribus tenetur, ipse
                  labefactas, subruis, cum posteriores tanquam nebulones describis. Pro Religione et
                  studiis fecisti adhuc nihil, contra Slavos vero jam vehementer multa. Inspectorem
                  talem sicut Tu es, habere nolumus. Audimus Te in coloquiis jurare, ad Reformatos
                  transiturum, si Slavos exterminare non potueris. — Signum Tuae indifferentiae in
                  re Religionis. Adimus Te etiam, non obstantibus omnibus, quae contra Te hucdum jam
                  privatim et publice dicta sunt, resignare nolle et martyrii coronam venari.
                  Nolumus Te martyrem facere. Vive felix, sed nobis pacem posthaec da. Haec circiter
                  sribenda essent ad vesanum hominem.“ (
Znenie textu v
                     preklade:
Keby naši páni superintendenti mali odvahu, zúrivému
                  generálnemu dozorcovi by to priamo povedali. Odvolať ho môže síce len generálny
                  konvent, ale odstaviť ho môžu aj sami, a to bez akýchkoľvek zlých následkov.
                  Dôvodov majú nadostač. Mohli by mu napísať približne toto: Chceli sme mať
                  generálneho dozorcu, ktorému by náboženstvo bolo vecou srdca a ktorý by nám mohol
                  pomáhať dobrými a múdrymi radami. V tebe nič takého nemáme a veľmi sme sa zmýlili,
                  keď sme ťa zvolili. Sleduješ celkom iné ciele než náboženské, totiž iba
                  pomaďarčovanie. Píšeš nám po maďarsky, ktorú reč neovládame, a tak si najprv tvoj
                  list musíme dať preložiť. Takéto listy naďalej nebudeme prijímať, teda nám ich už
                  nepíš. Už si nás dostatočne poučil o tom, že dobré rady od teba zbytočne čakáme;
                  robíš iba samé ľahkomyseľné veci a vôbec nie si schopný dobre nám poradiť.
                  Zapletáš sa do rozličných pletiek, vždy ako dozorca, a tak zneužívaš svoj úrad.
                  Mnohí ti už nadali; musíme sa za teba hanbiť; naša dôvera v teba už celkom zmizla
                  a tak už nemôžeš účinkovať v prospech náboženstva. Nie si nám priateľom, ale
                  najdivším nepriateľom; v obežníku i v nemeckej svojej knižke si nás opísal ako
                  najhorších, neverných a zradných. Mienku, že študujúca mládež sa má držať
                  profesorov, sám otriasaš, podrývaš, keď profesorov opisuješ ako vetroplachov. Pre
                  náboženstvo a školstvo si neurobil doteraz nič, proti Slovákom však už veľmi
                  mnoho. Nechceme mať takého dozorcu, ako si ty. Počuli sme, že si sa v rozhovoroch
                  zaprisahal, že ak nebudeš môcť Slovákov vyničiť, prestúpiš ku kalvínom. Je to znak
                  tvojej ľahostajnosti k náboženským veciam. Obraciame sa na teba, napriek všetkému,
                  čo sa doteraz proti tebe súkromne i verejne pohovorilo, aby si sa nezriekal a
                  nechcel tak získať mučenícky veniec. Nechceme ťa spraviť mučeníkom. Ži šťastne,
                  ale odteraz nám daj pokoj. Toto asi by bolo treba napísať tomu zúrivému
                  človekovi.)
Zdejší censor sequestroval knižečku „Slavismus u. Pseudomagyarismus“
                     (
(Slavizmus a nepravý maďarizmus).
Brožúra vyšla r. 1842 v
                  Lipsku a jej autorom bol Ján Čaplovič.) — ale dostaneme ex. jinou
                     cestou.(
Dostaneme ex. jinou cestou.
Exempláre zakázaných
                  brožúr sa jednoducho vo veľkom pašovali do Rakúska, takže záujemci ich dostávali
                  na čiernom trhu bez akýchkoľvek ťažkostí.) „Slyšíme, že vláda zakázala Zayho
                  Circulár a knižečku v Lipsku tištěnou, škaredou:
[
941
]
„Protestantismus, Slavismus und Magyarismus“. Tato poslední jest dílo
                  bláznivé a šálené. Plné ďábelské nenávisti k Slovákům. —
I na tom se srovnávám, co p. Prokopius radí, aby tam katoličtí knězi podepsáni
                  nebyli, ba ani politici, ale pouze jen učitelé lidu a jeho zástupcové. — Jeden
                  vážný muž mi psal; „Já evangelickému kněžstvu věru tu čest téměř závidím, že muže
                  býti retovníkem národnosti a řeči slovenské.“ Jaknáhle by tam katolíci byli,
                  vyhlíželo by to jako spiknutí a nebyla by více čistá cirkevní a náboženská věc
                  Evangelíků. Ať si dělají svou cestu, jestli chtějí. Ale, bohužel, tam není naděje!
Někteří radili rekurs do Vídně na agenta Kiša
[
942
]
poslati: ale to by byl kozel v zahradě! Věc tak vážnou nesmíme leckomu
                  svěřiti. Nemá-li Vaše Důst. ještě kopii onoho rekursu, já skrze první příležitost
                  odešlu, spolu i s našimi dodatky a proměnami.“
[
941941
]
Knižečku v Lipsku tištěnou, škaredou.
Vyšla tam r.
                        1841 a mala podvracať Chalupkovu brožúru Schreiben…, pravda, robila to
                        nemotorne a priam odpudzujúcim spôsobom.
[
941942
]
na agenta Kiša
, Ľudovít Kis bol vo Viedni takým
                        istým zmocnencom na vybavovanie náboženských vecí uhorských evanjelikov,
                        akým zmocnencom bol v Budíne Juraj Procopius. Obidvaja boli cirkevnými
                        jednateľmi (lat. agentes religionarii, ako ich menuje Kollárov Schematismus…
                        z r. 1838).
[
944
]
Ueber den gegenwärtigen Zustand der böhmischen Literatur
(nem.). O terajšom stave českej literatúry (1842). Spis podával prehľad českých
                  národných dejín a obraz stavu súčasnej literatúry i národného života. Jeho autor
                  gr. Leopold Lev Thun (1811 — 1888), rakúsky politik, naučil sa v Prahe po česky a
                  bol i jedným zo zakladateľov Matice českej. Týmto spisom i ďalším, vydaným o rok
                  nato, kde sa prihováral za slobodný kultúrny život Slovákov, stal sa veľmi
                  obľúbeným tak v Čechách, ako i na Slovensku. Thun ako miestodržiteľ v Prahe r.
                  1848 nadobro sklamal českú spoločnosť. Potom bol ministrom kultu a výučby a získal
                  si síce zásluhy o reformovanie školstva, ale zároveň tým sledoval
                  germanizáciu.
[
945
]
nem. Kde niet žaloby, tam nieto ani zadosťučinenia.
[
946
]
U nás boli žaloby, žaloby strvdené dali sme im dvakrát, ale „skutek utek“,
                  hovorí Čech. Šľachetný Kolovrat bol piatym kolesom na voze, ktorý viedol
                  Metternich a kočišovať nechal maďarských magnátov, milenú rodinku svoju.
                  Pôv.
[
947
]
Kocúrkovo
je známa Chalupkova veselohra (1830). Bendeguz
                  (1841) bol jeho satirický román, namierený proti zemianstvu a jeho
                  maďarizátorstvu. Schreiben… bol veľmi účinný obranný spis. Chalupka bol v r. 1818
                  — 1824 profesorom rétoriky v Kežmarku a svoje príležitostné reči, tam povedané,
                  vydal r. 1826 v Levoči v pôvodnom latinskom znení. Administrátorom
                  superintendencie bol v r. 1850 — 1860.
[
948
]
nem. Bendeguz, Gyula Kolompos a Pišta Kurtaforint (satirický román), List grófa
                  Karola Zaya.
[
949
]
lat. Bojujúcej cirkvi.
[
950
]
Audiencia u kráľa bola povolená
, konala sa však u
                  Metternicha, a na druhý deň členovia deputácie navštívili ešte arciknieža Ludvika
                  a gr. Kolovrata, ďalších členov už oboznámenej štátnej konferencie.
[
951
]
Toto položil som tuná z rukopisu vlastnoručne superintendentom Jozeffym
                  značeného, k jeho súkromnej potrebe. Pôv.
[
952
]
Čimborasá
, najvyššie vrchy. Chimborazo (6310 m) je vrch v
                  juhoamerickej krajine Ecuador. Učenec Humboldt ho pokladal za najvyšší vrch
                  sveta.
[
953
]
výsledok celej reprezentácie
, rozumej prosbopisu. O aký
                  významný počin išlo, o tom poučí Rapantovo dielo Slovenský prestolný prosbopis z
                  roku 1842.
[
954
]
lat. Knihy majú svoje osudy; táto kniha.
[
955
]
lat. Najvyššou rukou označený (opatrený panovníkovou šifrou na znak toho, že ho
                  treba vybaviť).
[
956
]
do Budína k arciknížeti
, rozumej palatínovi
                  Jozefovi
[
957
]
lat. Na vyjadrenie mienky.
[
958
]
Karol Fárnik
(Farník), evanjelik, člen Kollárovho sboru,
                  bol advokátom v Pešti.
[
959
]
s recepisem psal Vaší Důstojnosti
, totiž aby mu poslal
                  poštou doporučený list. (V tých časoch sa listy posielali veľmi často súkromne, po
                  cestujúcich priateľoch, alebo príležitostných voziaroch, ktorí roznášali i
                  balíky.)
[
960
]
Boli o tom mnohé rady, či má sa reprezentácia dať na tú dlhú lavicu
                  dekasteriálnu (
na tú dlhú lavicu dikasteriálnu
(lat.), úradné
                  vybavovanie u najvyšších uhorských úradov), ale uzavrelo sa utiekať sa s detinskou
                  dôverou zrovna k otcovi a nie k mandatárovi jeho, o ktorom vedelo sa dostatočne,
                  že robí separátnu politiku maďarskú a nemôže vystáť národ slovenský. — Žaloby a
                  sťažnosti slovenské boli tichá žaloba i na neho. Bol on gazda v dome kráľovskom,
                  bol, to je pravda, ale gazda len nevestám nadržovavší a všetkých ostatných
                  ukrivdovať dovoľujúci. Preto mužovia všetci na čele pohybu toho idúci len o to
                  jedno nástojili, kráľovi do rúk zložiť svedectvo toto o krivdách na národe
                  slovenskom páchaných. Keď už raz kráľ vedel o tom, potom všetci zase
                  ujednostajnení boli i na tom, aby sa ta išlo už i do Budína. Že zrovna k trónu
                  išlo, malo tú jednu výhodu, že krik národa nemohol utlmený byť v archívoch
                  palatínových, čo by iste bolo stalo sa, keby deputácia k nemu prvému bola išla. Že
                  nič nedochodilo sa, nemení nič na pravde pochopovanej od našich; ako vtedy veci
                  stáli, v žiadnom páde nemohlo to dosiahnuť sa, čo netrpezliví očakávali. Len
                  história schváli krok skutočne učinený.
[
961
]
lat. Čím rýchlejšie, tým lepšie.
[
962
]
Ľudovít Schedius mladší.
Označenie „consiliar“ zrejme
                  znamená jeho úradnú hodnosť.
[
963
]
lat. Radca (vyšší úradník miestodržiteľskej rady).
[
964
]
návěští subtilné
(lat.), jemný pokyn. Rozumie sa, palatín
                  určite očakával, že ho Jozeffy po danom pokyne bezpodmienečne vyhľadá.
[
965
]
lat. Prvý informovaný, oboznámený.
[
966
]
Sedmipánem Sirmaym
, už oboznámeným Szirmaym, prísediacim
                  septemvirálnej tabule (sedmopanského súdu).
[
967
]
lat. Rozhodnutie
[
968
]
bol na návšteve u palatínky
, už známej arcikňažnej Márie
                  Dorotey, ktorá bola evanjelička
[
969
]
solicitoval pri všetkých fórach
(lat.), zakročoval na
                  všetkých vysokých úradoch
[
970
]
lat. mienka
[
971
]
Jediná pravda! Mali superintendenti podľa Čaplovičovej nárady pokročiť a
                  harburdákovi Zaymu cestu ukázať. Ale Slováci budú tuším do súdneho dňa voliť si
                  samých haraburdákov a utlačovateľov. Po Zayovi Prónayho, po Prónayovi Zsedényiho,
                  po Zsedényiovi Radvanszkeho, z ktorých žiaden nemal iskierky lásky ku cirkvi
                  slovenskej a ľudu slovenskému.
[
972
]
náš zdejší sbor a škola
, rozumej slovenský evanjelický v
                  Pešti. Mohli sa osamostatniť od Nemcov až po dlhoročných dramatických bojoch a
                  námahách.
[
973
]
Znenie listu v preklade:
Milý pán superintendent! Podľa
                  ústneho sľubu, daného Vám pri Vašej návšteve v Budíne, a na základe Vášho listu z
                  22. novembra 1842 bolo mojou prvou snahou o to sa pričiniť, aby medzi
                  evanjelickými spoluvyznavačmi maďarského a slovanského pôvodu, bývajúcimi v tej
                  istej krajine, poddanými toho istého panovníka a teda takými, ktorí môžu mať len
                  jediný spoločný záujem, bola predtým existujúca jednota znova zriadená a roztržky,
                  pochádzajúce z rečových a národnostných otázok, urovnané.
O jednotlivých prípadoch nariadené vyšetrovania a pokarhania, ešte viac však
                  opatrenie, podniknuté výborom, ktorý vyslal generálny konvent evanjelickej cirkvi
                  augsburského vyznania na vyšetrenie pôvodcov prosbopisu, predloženého Jeho
                  Jasnosti a na vyšetrenie tam uvedených sťažností, mohli Vás presvedčiť, že
                  horeuvedené úsilie nezostalo celkom bez výsledku: dokonalý, všeobecnému želaniu
                  zodpovedajúci výsledok, základné a trvalé urovnanie tejto roztržky dá sa však len
                  vtedy očakávať, ak nielen jednotlivci, ale už aj sformované strany budú preniknuté
                  duchom skutočnej jednoty a bratskej lásky, ak zabudnú na vzniklé nepríjemnosti,
                  vyvarujú sa príčin na nové žaloby a v bratskej jednote budú sa usilovať napomáhať
                  blaho spoločnej vlasti, čím zodpovedajú očakávaniam vlasteneckých úmyslov
                  panovníkových a mocne podporia úsilia krajinskej správy.
Toto je cieľ, na dosiahnutie ktorého treba zamerať úsilie všetkých, najmä však
                  tých, ktorí majú za povinnosť dávať ľudu duchovnú útechu a vyučovať ho; preto
                  určite očakávam, že Vy ako superintendent potiského dištriktu aj zo svojej strany
                  všetko vykonáte, aby sa predišlo novým podráždeniam myslí a budete na to vplývať,
                  aby prišiel do zabudnutia starší podnet na také podráždenia, kde vždy išlo len o
                  to, aby reč neutrpela krivdu, alebo aby sa ten podnet urovnal, slovom, uchopí sa
                  každá príležitosť na upokojenie myslí a znova sa zriadi pre všeobecné dobro tak
                  nevyhnutná jednota medzi obyvateľmi krajiny.
Pri všeobecne známej dobrotivosti srdca a láske ku spravodlivosti nášho
                  panovníka a pri úsiliach krajinskej správy konať v zmysle jeho otcovských zámerov
                  môžem Vás zas ubezpečiť, že všetky ponosy jednotlivcov, celých obcí alebo
                  korporácií, ktoré nemožno odstrániť spoločným pôsobením, budú primerane zhodnotené
                  a odpomôže sa im zákonným spôsobom.
S opravdivým podivením vyrozumel som z Vášho novšieho listu z 24. marca tohto
                  roku, že sa niektorí mladí mužovia z nevhodnej horlivosti a nedostatku rozvahy
                  dali zviesť na to, aby proti cirkevným predstaveným, majúcim o cirkev a školy také
                  významné zásluhy, správali sa natoľko nehodným spôsobom, o akom Vy píšete v prvom
                  a druhom bode tohto listu. Presvedčenie, že takéto správanie odsudzuje väčšia a
                  rozvážnejšia časť národa, a že ho mnohonásobne pokarhá, nech Vás celkom uspokojí,
                  a to tým viac, že ste Vy nedali najmenší podnet na to správanie.
Prosiac Vás, aby ste boli ubezpečený, že sa ja i naďalej vo svojej pôsobnosti,
                  podľa svojho tu vyjadreného presvedčenia budem o to snažiť, aby sa znova zriadila
                  predošlá jednota, a najmä chcem dopomôcť na udržanie Vašej autority a odstránenie
                  ďalších nepríjemností od Vašej osoby, s čím zostávam s úplnou úctou vo Viedni, 25.
                  apríla 1843, Váš úplne Vám naklonený Jozef.
[
974
]
lat. vychovávateľom
[
975
]
doličujú obraz dejství
, dokresľujú
[
976
]
táto najnovšia perzekúcia
, pri ktorej r. 1882 vylúčili z
                  evanjelického lýcea v Bratislave päť slovenských študentov, z evanjelického
                  učiteľského ústavu v Prešove siedmich, z právnickej akadémie v Prešove poslucháča
                  Gustáva Maršalla a (dodatočne) z právnickej akadémie v Bratislave poslucháča Jána
                  Krnu. Z vylúčených študentov posledný žijúci Aurél Styk umrel v marci r. 1958
                  95-ročný (vylúčili ho z Prešova). Podrobne sa možno o týchto perzekúciách dočítať
                  v I. zväzku diela Slovenské študentské tragédie (Bratislava 1935).
[
977
]
do Veľkého Kérešu, lebo Šoprone
, kde boli maďarské školy,
                  ale bez maďarizátorských šplhavcov, ktorí v špiónovaní a vylučovaní slovenských
                  „panslávskych“ žiakov hľadali „zásluhy“ pred šovinistickou uhorskou
                  verejnosťou
[
978
]
do Nového Sadu
, kde bolo srbské gymnázium, na ktorom občas
                  študovali i niektorí Slováci
[
979
]
Viliam Michaelis
, nar. r. 1829 v Bratislave, od r. 1853
                  profesor bratislavského lýcea, bol jeho riaditeľom od r. 1878 až do svojho
                  penzionovania r. 1893.
[
980
]
Z dobre spravených kruhov mám, „že vytvorenie žiakov prešporských zo všetkých
                  vlastenských ústavov — Czékusovi máme ďakovať, ktorý to „propter conformitatem“
                  (lat. pre rovnakosť) s pádom prešovským vysokému ministerstvu narádzal. Czékus
                  mohol narádzať, ten, ktorý zničiť pomáhal ústavy celé, nebude si veľa svedomia
                  robiť z dakoľkých slovenských žiakov morálne zamordovaných. Ale minister kultu a
                  bohočesti mal predsa denunciácii lepšie pozrieť do očí.
[
981
]
Saulovi tomuto
, novozákonný obraz (Saul, neskorší Pavel,
                  do svojho obrátenia pred Damaskom zúril proti kresťanom).
[
982
]
maď. Uhorský kráľovský.
[
983
]
maď. S tou doložkou, že ak by sa prípadne jednému alebo druhému z vylúčených
                  študentov aj podarilo nejakým spôsobom získať učiteľský diplom alebo iné
                  vysvedčenie na niektorom mimouhorskom ústave, tie sa v Uhorsku za neplatné budú
                  pokladať.
[
984
]
Arabi paša
(1839 — 1911), egyptský generál, vodca
                  nacionálnej strany, ktorá sa snažila vyhnať z Egypta rovnako Európanov ako i
                  Turkov.
[
985
]
títo novší Kozárkovia
, kati. Kozarek sa volal vtedajší
                  budapeštiansky kat.
[
986
]
Písal sám Hodža o tom Jozeffymu: „V Břetislave dne 13. srpna 1843. Důst. pane
                  biskupe, vysoce ctěný pane! Byl jsem ve Vídni u ministra Kolovrata. On me velice
                  dobře přijal. Když jsem věc přednesl, zadivil se na tom, že na rekurs náš posaváď
                  nič nepřišlo. „Věru nic. Excellencia,“ dím já, „a já jsem se právě před Vas
                  postavil, aby jste nám ráčil dáti slovo potěchy a porady a zvláště strany toho,
                  zdaliby nebylo dobré a potřebné opětně u Jeho Jasnosti se ucházeti?“ „To můžete i
                  máte,“ dí on, „a to hned teraz; zůstanete vy zde,“ „Arci ja mohu zde zůstati,“
                  „než rekurs by pp. superintendentové podali, což by se jen později státi mohlo.“
                  „Nu, právě dobře,“ dí on, „mimo to já teď odcházím asi na tři, čtyři týdně: ale
                  dobře, rekurs podejte, já věc budu všemožně opět podporovat.“ Potom já zase řku:
                  „Excellencia, nejen onen čin, že smě se k Jeho Jasnosti utekli, nespravedlivou
                  příčinu zavdal protivníkům naším k pronásledovaní nás, k splívání nám zrádců a
                  nevěrníků, ale zvláště toto mlčení vlády Jeho Jasnosti zostřilo a zjedovatilo
                  jejich šípy tak, že nám veřejně do očí se osupují, že vláda počiny jejich za
                  slušné uznává a schválně dopouští.“ „Ne, ne, nikoli,“ dí on na to rychle, „nikdy!
                  Vláda to ani neuznala, ani neuzná za dobré, ona jest proti tomu i bude.“ „I to,“
                  dím dále já, „velice nás poráží, že tolikrát jest rekurováno o privilegium na
                  noviny, a nic nemůžeme dostat. Teď je rekurs již u koncellárie (
teď je
                     rekurs již u kancellárie
, rozumej uhorskej dvornej kancelárie vo
                  Viedni. Cez ňu išlo všetko, čo od kráľa vychádzalo v uhorských veciach alebo čo sa
                  vybavovalo s jeho osobitným povolením. „Od rady královské“ = uhorskej
                  miestodržiteľskej rady v Budíne, o ktorej už bola reč. Miestodržiteľská rada sa
                  nestýkala s kráľom priamo, ale iba cez uhorskú dvornú kanceláriu.), víme ale, že
                  ani od rady královské, ani do kancellárie ničeho nedojdeme, nic nevyprosíme.“ „Nu,
                  tedy ucházejte se prosto u Jeho Jasnosti; to Vám jistě nebude odepřeno.“ „Ano tomu
                  se ufáme,“ dím, „a proto právě Excellencii Vaší já túto věc jmenem všech Slováků
                  poníženě odporoučím, nebo známe mi to, že v těchto naších úzkostech nám Slovanům
                  jen Slovan přispěti a spomoci může.“ Dotklo se ho to tuším, nebo čítali sme na
                  tváři upřímný podíl. „Leben Sie wohl,“ (nem. Majte sa dobre.) propustil mne
                  srdečným, táhlým hlasem. Jestiť tedy na jevě, že věc naše vázne u palatína (zdá
                  sa, že o tomto čase neznal ešte Hodža obsah dopisu palatínovho zo dňa 25. apríla.
                  Zrovnaj „Slovenské pohľady“ II., str. 269 — 70). Což tu dělat? Nechati-li tak, až
                  se to samo vykluje a vyvine? Dověřiti-li se cele Jeho Výsosti palatínovi?
                  Čekati-li až bude po sněmu? Ach — tento stav nejistoty jest věru nesnesitedlný,
                  toto visení mezi nebem a zemí, toto třepotání se mezi strachem a nadějí, poráží a
                  ohlušuje duši do nemotory. Protož já bych radil, aby předně rekurs podán byl
                  palatínovi, kdež bychom žádali, aby konečně on nám rozhodnutí naší záležitosti a
                  ráčení Jeho Jasnosti, či už tak, či jinak ono pro nás je, čím nejskůr vypůsobil a
                  oznámil. Pakli žeby on nechtěl, věc odkládal — tedy nový rekurs k Jeho Jasnosti.
                  Jiného, nechceme-li tuto velikou záležitost pronedbati, lepšího nic učiniti
                  nemůžeme. Nebo, Hospodine můj, už se nám jen třeba hýbat; však nás ze všech stran
                  spínají a svorují, až se člověku života odnechtívá. V Prešově berou Slovákům
                  stipendia, preto že se slovensky učejí; v Levoči nech jen se co slovenského hne,
                  Zayovi náhončí hned vývody dělají, stíhají; v Prešpurku nám jdou Štúra odtisknout
                  (nik ho neobráni, Palkovič starý veru ne), všecko, všecko je zle; pomeškáme-li,
                  bude horšie. A protož…“
[
987
]
lat. Peklo rozbúrili.
[
988
]
Pomýšľalo sa na druhý rekurz.
Tento prosbopis podpísali
                  všetci členovia deputácie z r. 1842 a odovzdali ho vo Viedni Hurban a Ladislav
                  Pauliny, ktorých prijal na audiencii 19. mája 1844 arciknieža Ľudvik. Prosbopis
                  súril vybavenie prosbopisu z r. 1842 a predkladal i niektoré novšie konkrétne
                  požiadavky, najmä i ochranu proti útokom a prenasledovaniam pre cestu do
                  Viedne.
[
989
]
K tomu, čo som už pripomenul, nezaškodí ešte priložiť nasledujúci dôkaz
                  statnosti a chladnokrvnosti Jozeffyho. Keď mu tie škandále v Sliači pripraviť
                  usúdili beťári zvolenskí, bola tam banda cigánov, túto panáci najali, aby mačacinu
                  náležite maďarsko-cigánsku previedli pred Jozeffym, keď si on odpočívať bude na
                  obecne známom svojom mieste. Stalo sa: biskup vypočul kunšt cigánsko-maďarský a
                  siahnuc na konci do vačku, vytiahol desiatku a dával primášovi. Ten sa ohliadol po
                  striehnúcich túto scénu pánoch veľkomožných a riekol: „My sme už zaplatení!“ „Nič
                  nerobí,“ riekol usmievajúc sa starček, „toto vám ešte ja zo svojho pridávam.“
                  Cigán schoval desiatku a Maďari hanbu.
[
990
]
Imrich Lehocký
, podžupan Turčianskej. Prišiel síce do
                  Viedne, ale sa oneskoril, takže druhý prosbopis odovzdali len dvaja, Hurban a
                  Pauliny.
[
991
]
opustenie škôl bratislavských mládežou
začiatkom marca r.
                  1844. Odišlo vtedy dvadsaťdva študentov. O veci por. Rapantov Slovenský prestolný
                  prosbopis a Goláňovo dielo Rok so štúrovcami, Čítanie o odchode slovenských
                  študentov z bratislavského lýcea roku 1844 (Myjava 1944).
[
992
]
Samuel Tesák
(1799 — 1866), od r. 1828 senický farár.
                  Okrem niekoľkých príležitostných príspevkov v autonomistickom Evanjeliku nenapísal
                  nič. Bol v neskorších rokoch otvoreným nepriateľom slovenských národných snáh a
                  tak i protivníkom svojho hlbockého suseda Hurbana.
[
993
]
lat. Nižšie postavených.
[
994
]
so snemovnou chorvátskou mládežou
, na uhorský snem do
                  Bratislavy dochádzali totiž i delegáti Chorvátov a s nimi juráti a iný potrebný
                  pomocný personál
[
995
]
franc. Jazdným poslom.
[
996
]
ako je Kolovrat ultima bestia
, najmenší činiteľ v štátnej
                  konferencii (lat. posledné zviera)
[
997
]
o signatúru rekurzu nášho
, totiž opatrenie doložkou, že
                  prosbopis má prejsť príslušným úradným postupom.
[
998
]
gréc. Prísni vrtánici.
[
999
]
pán exgubernátor krajiny
, rozumej z revolučných čias, keď
                  ho zvolili za správcu uhorskej krajiny na revolučnom sneme r. 1849, už po
                  detronizácii Habsburgovcov.
[
1000
]
Arpád
, syn Almošov, praotec uhorskej kráľovskej rodiny
                  Arpádovcov. Pod jeho vodcovstvom prišli Maďari do terajšej svojej vlasti. Umrel r.
                  907 po dvadsaťročnej vláde.
[
1001
]
Thomas de Torquemada
(1420 — 1498), člen španielskeho
                  sboru inkvizítorov a od r. 1483 veľký inkvizítor pre Španielsko, vynikal
                  neslýchanou krutosťou.
[
1002
]
lat. Nakrátko.
[
1003
]
kdeakým rentierom
(franc.), boháčom, žijúcim z úrokov
                  svojich kapitálov, alebo poberajúcim dôchodky z nehnuteľností, prípadne z iných
                  majetkových zdrojov.
[
1004
]
Zay otvoril cirkle
(z franc. cercle), spoločenské
                  posedenia
[
1005
]
Parížskeho konventu robespierrovskej neblahej pamäti.
Národný konvent (1792 — 1795) bol francúzsky revolučný snem. Maximilien
                  Robespierre (1758 — 1794), francúzsky revolucionár, najzásadovejší demokrat tých
                  čias, bojoval tak proti umierneným republikánom, ako i proti ľavičiarom a
                  pravičiarom z vlastnej strany. Napokon sa spojili proti jeho diktatúre všetci
                  odporci, zatkli ho a popravili.
[
1006
]
tal. S chuťou.
[
1007
]
sedemnásť takýchto jakobínov
, za francúzskej revolúcie to
                  boli najkrajnejší republikáni, o ktorých sa opierala i Robespierrova
                  diktatúra.
[
1008
]
Poručeno bolo maďarsky vystaviť to svedectvo. Kladiem ho tuná k dobrému
                  historikov: „Alólirottak ezennel hivatalosan bizonyítják, miszerint a Pozsonyi ev.
                  lyceumban, a kerületi és helybeli egyházi gyűlés jóváhagyásával 1803-ban azon
                  czélra felállítatott szláv intézet, hogy a szláv tanulők anyanyelvökre
                  tanítássanak, fenáll, de a társaság, mely a külfölddel összeköttetésben állana,
                  tudtokra nem létezik.“ Nasledujú podpisy všetkých profesorov spolu s
                  Palkovičom.
[
1009
]
maď. Podpísaní týmto úradne potvrdzujeme, že na bratislavskom evanjelickom
                  lýceu existuje slovanský ústav, zriadený roku 1803 so schválením dištriktuálneho a
                  miestneho konventu, cieľom ktorého je vyučovať slovanských žiakov ich materinskej
                  reči, ale naším vedomím neexistuje tu taká spoločnosť, ktorá by mala nejaké styky
                  s cudzinou.
[
1010
]
prvé vyšetrovanie
bolo začiatkom roku 1841 a vyznelo
                  celkom naprázdno. Pri tej príležitosti profesor Šimko prezrel i knižnicu i
                  pokladnicu slovenského Ústavu, ale nenašiel nič kompromitujúceho.
[
1011
]
Keby som si to nebol rozvážil, ani neodpoviem.
[
1012
]
Aké tu otázky títo inkvizítori kládli, bude zaujímavo zvedieť terajšiemu
                  pokoleniu. Velikú váhu kládli na dve pečiatky ako dôvod, že jestvuje tajná
                  spoločnosť, lebo načože by existovali pečiatky, s krútením hláv a nosom domáhali
                  sa Benyovszky a Pulszky. I pečiatky existujú, i spoločnosti tajné neexistujú,
                  hovoril starký Palkovič, explikujúc vec obrátený k Benyovszkému a Pulszkému. Ako
                  by to mohlo byť? krútiac hlavami, spytovali sa zvedaví maličkí torquemadovci. Tak,
                  milí páni, že jedna z tých pečatí deponovaná je u úradu superintendenciálneho,
                  ktorú ešte nebožtík superintendent Hamaliar
[
1012
]
hen r. 1833 dal vyhotoviť pre mienenú učenú spoločnosť, ktorá keď
                  nevošla v život, pečať uložila sa na pamiatku u preddunajského superintendenta,
                  ktorej sme my nikdy nepotrebovali. A tá druhá pečať zložená je u mňa, ktorú do
                  zrušenia všetkých spolkov žiackych intimátom kráľovskej námestnej rady užívala
                  spoločnosť slovenská študujúcich na ústave našom; od toho času však „sigillum ist
                  hoc penitus exta usum positum et abolitum fult et nonisi raritatis memoriaeque
                  causa apud me conservatur“. (lat. Tá pečiatka bola celkom vyradená a zrušená a ja
                  ju opatrujem len ako zaujímavosť na pamiatku.) Vlastné slová Palkovičove. Ale
                  Benyovszký musel mať posledné slovo navzdor gavalierstva svojho, za ktoré ostatne,
                  trúc si nos, Pulszky hanbiť zdal sa; mnohomluvný Benyovszký rečnil: „Hja, to si vy
                  môžete zase novú a tretiu pečať opatriť!“ Načo Palkovič vážne odsekol tomuto
                  mluvkovi: „My sme jedine túto jednu užívali, pokiaľ spoločnosť stávala a teraz už
                  ani tejto nepotrebujeme.“ Predseda Prónay zakončil debatu o veci nepodstatnej.
                  Hej, ale tu zobral sa milý mluvko Benyovszky a vytasil sa s novým dôvodom, že vraj
                  dostali Slováci osemdesiat zlatých kníh skadesi; „Ja sa Vás pýtam, skadiaľ boli
                  tie knihy? Skadiaľ, ha?“ „Non recordor,“ (lat. Nespomínam si.) v prvom okamihu
                  vetil Palkovič, až tu napadne mu a povie po maďarsky: „Már jut eszembe; igen is
                  ide kerűltek valami könyvek Angliáből, vagy honnan, nem tudom, valai társaság
                  számára; mi arről semmit se tudván, tudakoztunk, mi lehet az, hát azután kisült,
                  hogy nem ide, hanem Pestre küldöttek.“ (maď. Už mi prišlo na myseľ: veru prišli
                  sem nejaké knihy z Anglicka a či neviem skade pre akúsi spoločnosť. My sme o tom
                  nič nevedeli, preto sme sa dozvedali o čo ide, nuž sa potom vykľulo, že to nie
                  sem, ale do Pešti poslali.) Napokon sám Šimko a predseda barón Prónay toto
                  potvrdil, hovoriac, že to bolo múzeu maďarskému poslané pod názvom: „Gelehrte
                  Gesellschaft in Ungarn!“ (nem. Učená spoločnosť v Uhorsku.) (?) Nuž a keby ozaj za
                  osemdesiat zlatých kníh voľakto pre slovenský ústav — po zákone jestvujúci — bol
                  poslal, už to by bola vlastizrada? Ústav prešporský bol vždy i s knižnicou spojený
                  a mal právo nielen kúpiť si za osemdesiat zlatých kníh, ale i darom ich prijať.
                  Nuž ale Benyovszky, Pulszky, Perlaky oddýchli si, že za osemdesiat zlatých kníh
                  nedostali Slováci, ale Maďari. Hogarth,
[
1013
]
Viktor Hugo, Gogoľ, kde ste?
Odrazený mluvko zo všetkých pozícií skočil na novú a myslel, že tu lapí
                  veterána slovenskej spisby za šticu, hovoriac: „Nuž a čo je vo veci strany tých
                  čapíc, ktoré nosia slovenskí vaši študenti?“ Palkovič, u ktorého smiech bola
                  nevídaná rozkoš mysle, chutne zasmial sa, a vidiac, že sa gavalier Benyovszky sám
                  posadil na stoličku pajáca, neodpovedal ani slovom. Situácia bola veľmi trápna pre
                  teroristov, až ich profesor Martiny vytrhol z nej. „Ale zavolajte,“ vetil,
                  „pedela, ten snáď bude niečo vedieť o čapiciach.“ Pedel očúval, ako sluha konventu
                  a profesorátu stojac pri dverách, a hneď bol teda naporúdzi s odpoveďou, že on
                  veru nič nevie o čapiciach, špeciálne slovenských. Profesor Németh, nebárs veľký
                  priateľ Slovákov, zamiešal sa do reči, že vraj aj pod ním veľa Slovákov počúva a s
                  Maďarmi sa dobre nanášajú, a že nezbadal ešte, že by sa čapicami od nich
                  oddeľovali. Čím ďalej, tým smiešnejšie išla táto kriminálska inkvizícia. Pulszky
                  sa hniezdil nepokojne na stolici a prejal úlohu nešťastného vice-torquemada (lat.
                  podinkvizítora) sám, začínajúc inú.
Pulszky: „Nuž a ako sa stal Štúr suplentom Vaším, Clarissime Domine?“ (lat.
                  Slovutný pane.) — Palkovič: „Ustanovením slávneho dištriktuálneho konventu, ktorý
                  mi povolil suplenta, následkom čoho s vedomím koncesu všetkých pánov profesorov
                  ustanovil som si za takého pána Ľudovíta Štúra. Superintendent Stromszky potvrdil
                  toho a dodal, že stalo sa to ešte pred vyjdením Štúra do Nemecka. Podobne
                  dosvedčili toho Martiny i sám Šimko. Pulszky zamĺkol. Nato prišiel rad na moju „Nitru“.
[
1014
]
Gavalieri maďarskí rozumeli sa aj do tlačových záležitostí, ktoré
                  vtedy pod kráľovskou cenzúrou svoj biedny život prez všetko škrtanie a vytieranie
                  riadkov, odsekov, ba celých kapitol prevádzali. Benyovszkému, Pulszkému,
                  Perlakymu, ohliadajúcim túto „Nitru“! vlasy dupkom na hlavách vstávali! „Hľa,
                  povie zrazu Benyovszky,“ — držiac „Nitru“ Palkovičovi na oči, — „hľa, aj tento bol
                  vás učeník.“ „Bol.“ Vetí Palkovič, „nuž a čo je viac? Quid hoc ad me quod ille
                  scripsit; ergo hoc mini imputandum est? Qualis justitia?“ (lat. Čo sa mňa týka, čo
                  on napísal; teda to mi má byť pririeknuté? Čo je to za spravodlivosť?) Aj ostatní
                  v tom súhlasili, že Palkovič nemôže sa na zodpovednosť ťahať za to, čo Hurban
                  píše, bár tento pred pár rokmi bol i jeho poslucháčom. Tak sami títo inkvizítori
                  si polená pod nohy hádzali, na ktoré potkýnali sa pri týchto svojich tortúrach. Z
                  toho vrhli sa na nové kacírstvo, ktorého vinným stať sa mal ústav slovenský.
                  Kollára, vracajúceho sa zo svojich ciest,
[
1015
]
že vraj študenti slovenského ústavu vítali, vyslanca chorvátskeho
                  Bužana že navštívili, biskupovi Haulíkovi
[
1016
]
že poklonu učinili atď., s hrôzou spytoval sa Pulszky, že čo to vraj
                  za sympatie. Palkovič nevedel lepšej odpovede, ako: „Obsecro! Ergo non licet
                  honoris, cultus exhibendi causa aliquem adire? salutare?“ (lat. Prosím pekne! Teda
                  nie je to počestné, niekoho navštíviť, aby sme mu vzdali poctu? pozdraviť?)
                  Ostatne že Kollár navštívil knižnicu ústavu, o návšteve u Haulíka a Bužana že nič
                  nevie. Tak sa skončilo vyšetrovanie s Palkovičom. Lapálie, pletky, sympatie
                  vyšetrovali a v oči so starčekom vážnym vybujnelá táto cháska vyzerala ako tí
                  uličníci z Bethel
[
1017
]
voči prorokovi Elizeovi? II. kn. kráľ. 2, 23.
[
10121012
]
Martin Hamaliar
(1750 — 1812), ev. farár v Banskej
                        Štiavnici a potom na Sarvaši, od r. 1796 do smrti superintendent banského
                        dištriktu.
[
10121013
]
William Hogarth
(1697 — 1764), anglický maliar,
                        znamenitý portrétista a bystrý pozorovateľ života.
[
10121014
]
Na moju „Nitru“,
prvý ročník z r. 1842. Druhý,
                        písaný už po slovensky, vyšiel r. 1844, teda až po tomto vyšetrovaní.
[
10121015
]
Kollára, vracajúceho sa zo svojich ciest.
Ján Kollár
                        zastavil sa v Bratislave, kde ho slovenská mládež spolu so srbskou a
                        chorvátskou privítala na osobitnom zasadnutí v lýceu 16. októbra 1841. O
                        tejto návšteve vyšla stručná zpráva i v Tatranke II, zv. 3, str. 108. Opísal
                        ju stručne Jozef Podhradský a zachytil ju i sám Kollár v svojom Cestopise (v
                        knihe Súčasníci… sú to str. 208 — 211).
[
10121016
]
Juraj Haulík
(1788 — 1869), Slovák z Trnavy, r. 1837
                        stal sa záhrebským biskupom a r. 1853 prvým arcibiskupom tamže. Do r. 1843
                        bol bánským námestníkom, takže v tejto funkcii mohol byť i v Bratislave, kde
                        ho potom slovenskí študenti pozdravili už i len ako významného
                        krajana.
[
10121017
]
uličníci z Bethel
, ktorí sa posmievali prorokovi
                        Elizeovi
[
1019
]
lat. Také veci sa povrávajú, ktoré keby nezabránilo tomu naše pátranie, mohli
                  by ľahko viesť k politickej inkvizícii.
[
1020
]
lat. úradoch
[
1021
]
nem. Augsburský Všeobecný časopis.
[
1022
]
lat. Súkromné vyučovanie vždy bolo slobodné! Aké to bude prenasledovanie
                  slobody!
[
1023
]
Anonymus
, bezmenný notár kráľa Belu (asi III.), autor
                  kroniky, ktorá vznikla okolo r. 1203. V svojom diele povymýšľal množstvo údajov,
                  lahodiacich maďarskému šovinizmu. (Sami Maďari uznávajú, že na kúsky rozobranú
                  tradíciu zväčša neporozumel a vraj dobromyseľne prekrútil.)
[
1024
]
o Svätoplukovom bielom koňovi
, za ktorého vraj predal
                  svoju krajinu, čiže naše Slovensko, Arpádovi
[
1025
]
Tento svoj velevtip inkvizítorský zachoval pán Pulszky v nenarušenej
                  čerstvosti; dal nám ho po jedenatridsiatich rokoch v Pešti na generálnom konvente
                  r. 1874 na pretras parlamentárny. Bolo nás tam štyridsať mužov starých i mladých,
                  vytrelých už v bojoch i ostrých do boja za naše národné ústavy vyslaných. A tu ako
                  pajác dáky, nemajúc dôvodov proti nám, vytasil sa pán Pulszy otázkou, že vraj aby
                  sme položili ruky na srdcia a riekli mu, či milujeme Maďarov? To bolo smiechu a
                  hovoru, ktorý zapríčinil ten maličký Pulszky s jeho veľkým nosom, strčeným zase do
                  tej šteklivej otázky. Chudák, on nemyslel zle, čakal takú žoviálnu odpoveď dáku,
                  ktorá dá mu príležitosť k filozofickým rozjímaniam. Ale veru tu bolo aspoň desať
                  odpovedí satirických. Dve mi utkveli v pamäti z tej trmy-vrmy a z toho smiechu a
                  hovoru, strhnuvšieho sa. „Hej,“ povedá jeden, „veď aj máme začo vás milovať. Dobre
                  nás učíte láske! Perse, že vás milujeme, hahaha!“ „Nuž a vy, pán Pulszky, milujete
                  Slovákov?“ spytoval sa ho druhý. „Ináč je už nie, musí snem a polícia zakročiť a
                  vydať prikázanie: Milovati budeš pána Maďara.“
[
1026
]
nem. Dobre ste sa držali!
[
1027
]
za hranicou i tu doma
, rozumej v emigrácii a za
                  absolutizmu, ktorý zavládol r. 1849 po potlačení maďarskej revolúcie
[
1028
]
lat. Rozdeľuj a panuj.
[
1029
]
Tých trojdňových machinácií
, správne dvojdňových, keďže
                  vyšetrovanie bolo 27. a 29. júna 1843.
[
1030
]
kat. Z vlastného rozhodnutia.
[
1031
]
lat. Nech si majú.
[
1032
]
Pred seniorát mestský.
Bratislavský cirkevný sbor s
                  Račištorfom (dnešnou Račou) tvoril totiž samostatný seniorát, ktorý sa nazýval
                  bratislavským mestským seniorátom, na rozdiel od bratislavského stoličného
                  seniorátu, kam prislúchali všetky ostatné evanjelické cirkevné sbory z územia
                  niekdajšej Bratislavskej stolice.
[
1033
]
Kdo bude Herculem.
Héraklés (lat. Hercules), v predstavách
                  starých Grékov syn boha Zeusa a Alkmény, obrovský muž, ktorého pokladali za
                  najväčšieho gréckeho hrdinu. Medzi inými rozprávkovými činmi zaplašil kovových
                  vtákov stymfalských, ktorí prichádzali do údolia v Arkádii, kde kovovými perami
                  ľudí zabíjali a potom žrali.
[
1034
]
I konvent generální… vyšetřování toto zavrhl.
Generálny
                  konvent z r. 1843 sa jednoducho nezaoberal s výsledkami vyšetrovacej komisie,
                  vyslanej minulým konventom, a to s odôvodnením, že jej činnosť ešte nie je
                  ukončená. Vyšetrovanie z júna r. 1843 vykonal špeciálny výbor tejto širšej
                  komisie, takže keď nebola reč o činnosti celej komisie, neprišli na pretras ani
                  negatívne výsledky, ktoré dosiahol spomenutý výbor.
[
1035
]
Nestora našeho.
Nestor, kráľ v mesénskom Pyle, vo vysokej
                  starobe bol účastníkom výpravy Grékov proti Tróji. Tam Grékom stále a dobre radil.
                  V prenesenom zmysle je nestorom najstarší člen nejakej spoločnosti, ako tu
                  Palkovič medzi slovenskými študentmi.
[
1036
]
Michal Kovács-Martini
(1750 — 1829), ev. farár v Modre, od
                  r. 1816 do smrti superintendent preddunajského dištriktu.
[
1037
]
Ján Ribini
(1722 — 1788), ev. farár v Levoči a od r. 1759
                  v Bratislave, cirkevný historik. Jeho Memorabilia… vyšli v dvoch zväzkoch v
                  Bratislave (1787, 1789).
[
1038
]
lat. Pamätihodnostiach.
[
1039
]
lat. Bratislavanom treba predovšetkým vysloviť chválu za to, že na svojom
                  gymnáziu pri vyučovaní náboženstva a tiež jazykov a iných odborov, týkajúcich sa
                  zušľachťovania života, majú učebný poriadok.
[
1040
]
lat. Vysoká miestodržiteľská rada.
[
1041
]
Pavel Jeszenák
(umrel r. 1762), povestný právnik, zaslúžil
                  sa na troch snemoch (1715, 1723 a 1729) o to, že pragmatickú sankciu rozšírili i
                  na ženskú vetvu habsburskej dynastie. Na základe toho mohol potom dosiahnuť r.
                  1733, že bratislavské lýceum neznížili na úroveň nižšieho gymnázia.
[
1042
]
Vo Vratislavi
bola zriadená katedra slavistiky r. 1841 a
                  povolali na ňu českého básnika Františka Ladislava Čelakovského. V Paríži bola
                  katedra slavistiky zriadená o rok skôr a prvým profesorom na nej bol Adam
                  Mickiewicz.
[
1043
]
Nad Parnasom prešporským.
Parnas bol múzam zasvätený vrch
                  v starom Grécku, a v prenesenom zmysle múzam slúžilo i bratislavské lýceum.
[
1044
]
lat. Banský superintendent (superintendent banského dištriktu).
[
1045
]
lat. Prichádzam, pán urodzený, pre onen zákaz prednášať pánu Štúrovi, ktorý
                  všetkých nás neočakávane úplne podesil, aj mňa, aj jeho a mládež. Vášmu urodzenému
                  panstvu asi sotva bude známe, že tento muž má veľké zásluhy o naše lýceum. Celé
                  dva roky zastupoval nebožtíka Grosza v rétorike a slovutného Schröera v syntaxi,
                  takže učil denne štyri hodiny, a verejné skúšky tak odbavoval, ako sami profesori.
                  A robil to úplne zadarmo, jedinou jeho odmenou bolo dvojnásobné akademické
                  štipendium. Je to skutočne aj ináče vynikajúci muž, proti ktorému nemožno nič
                  namietať. A teraz sa celkom jednoducho odstraňuje, uráža sa napriek všetkým svojim
                  zásluhám!
[
1046
]
lat. Nie je to nijaká urážka, veď sa celá vec robí súkromne a nie
                  verejne!
[
1047
]
lat. Na verejnosť.
[
1048
]
lat. Musel niečo vykonať, alebo si neplnil povinnosti a tak sa mu stane ujma na
                  povesti a budúcnosti: istotne sa tým vpáli, hoci je nevinný, škvrna na meno takého
                  muža, ktorému hľa dôstojný pán Stromsky aj písomne vydáva takéto výtečné
                  vysvedčenie.
[
1049
]
při příležitosti supplikace o privilegium
(lat.), žiadosti
                  o povolenie vydávať noviny.
[
1050
]
lat. A preto mám takto pykať aj ja, nevinný, aj mládež. Ja ho nemôžem
                  postrádať, už strácam sily, on je moja pravá ruka, nepoznal som nikoho, kto by mu
                  bol roveň v štúdiu.
[
1051
]
lat. On neučí tak dobre tento jazyk, ako Vaša slovutnosť!
[
1052
]
lat. Práve tak dobre, ako aj ja.
[
1053
]
lat. Nechceme, aby sa vyučovalo tým novým jazykom, chceme ten, v ktorom Vaša
                  slovutnosť vyučuje aj píše! (Ecce = hľa.)
[
1054
]
lat. Ale, veď jeho vina je nie taká veľká, trocha sa líšime v pravopise!
[
1055
]
lat. Nie, nie, ja to dobre viem!
[
1056
]
Bajcsy musel dobre znať svojho superintendenta, keď s takou určitosťou vedel
                  svoje „vix“ prehlásiť. Ilustruje nám jeho chovanie najlepšie Hodža, ktorý dňa 24.
                  novembra 1843 píše Jozeffymu z príležitosti posielania mu k prehľadu programu
                  „Časopisu pro evanjelické duchovenstvo
[
1056
]
s vysvědčením na to od D. p. Stromského, maďarským“. Píše Hodža:
                  „Téměř bych o tomto politickém pánu biskupovi byl vstavě uvěřit, co se roznáší, že
                  on totižto jest spisovatelem oné brošúrky zayovské (
Oné brošúrky
                     Zayovské.
Pravda, Stromszky nebol jej autorom, ale sám Zay. (Mieri
                  sa na brožúru Protestantizmus, Magyarismus, Slawismus, ktorá vyšla r. 1841 v
                  Lipsku.)). On má tu nešťastnau šikovnost, se všemi námi si pohrávat. Byl sem s ním
                  často, a nazřel jsme mu hodně do ňader jeho. Coby se i sám nikdy neprozradil, nebo
                  zná „poster sur deux épaules, comme un lion“,(franc. Zastať si na dve nohy ako
                  nejaký lev.) tedy jeho stvorička, nemotorný Bolemann svými posměšnými grimasmi ho
                  prozradí. Když jsem se slzami, s tým nejvyšším nadšením k němu hovořil, dřevěnné
                  tvářetahy jeho, s očima polosklopenýma, nehnuté zůstaly; jen Bolemann (dobře jsem
                  pozoroval), jako ňáký Mephistopheles (
Mefistofeles
, meno
                  diabla v starej ľudovej povesti o Faustovi (vykladá sa z gréčtiny: „nepriateľ
                  svetla“). Hodža názvom Mefistofeles chce toľko povedať, že Boleman je zlým duchom
                  Stromszkého, ktorého prezrádza práve svojimi grimasami.), maňassky se zavše
                  uškrnul a očima na pr. Stromského šibal. Ach, ach! Svíce těla jest oko, bude-li
                  toto temné, jaká tma! Vy jste sůl země, bude-li tato nanic, k čemu jest, čím bude
                  napravena? Na ulici s ní — nech ji politici šlapají — myslel jsem si a činil
                  „bonne mine au mauvais jeu“.(franc. Robiť peknú tvár na mrzkú vec.)
Dobré staré príslovie hovorí: „Noscitur ex socio, qui non cognosciture ex
                  se“,(lat. Pozná sa podľa druha, kto sa nepozná podľa seba.) po Bajcsym a
                  Bolemannovi poznáš Stromského, ak by si ho aj inak nebol mohol poznať. Vyjde
                  naposledy každý verejný muž v pravom svetle svojom na svetlo sveta.
[
10561056
]
časopisu pro evanjelické duchovenstvo
, vtedy sa ten
                        projekt ešte neuskutočnil.
[
1058
]
lat. Náš (superintendent) sotva. Ale istotne dôstojní páni Seberiny a Jozeffy,
                  ktorí mi o tom písali a sú týmto činom veľmi pobúrení, ťažko ho znášajú a iste by
                  napísal, aby sa ho zastali.
[
1059
]
lat. Čo môžu robiť? Slávny konvent používa svoje právo, školy sú jeho. My
                  nechceme mať ani na jeden predmet nijakého zástupcu, iba ak v mimoriadnom prípade:
                  to je uznesenie!
[
1060
]
lat. Aj keby sa bolo stalo takéto rozhodnutie, jednako len nemôže mať spätnú
                  platnosť.
[
1061
]
lat. Požadoval to síce aj navrhoval pán dozorca Bajcsy, ale nebolo vynesené
                  nijaké uznesenie.
[
1062
]
lat. Môže rozhodovať nad svojou školou.
[
1063
]
lat. Mal by sa predsa len brať nejaký ohľad aj na môj vek a na tých štyridsať
                  rokov, ktoré som strávil na tomto lýceu.
[
1064
]
lat. Pán Štúr môže byť veľmi vynikajúci človek, ale my nechceme mať nijakého
                  zástupcu.
[
1065
]
lat. Aby Vaša urodzená Milosť neráčila naliehať na uskutočnenie tohto
                  odstránenia.
[
1066
]
lat. Nemôžem inakšie.
[
1067
]
lat. Aspoň zatiaľ, kým nenapíšem o tomto prípade dôstojným pánom Seberinymu a
                  Jozeffymu.
[
1068
]
lat. A načo sa má o tom písať?
[
1069
]
lat. Oni sú opatrovníkmi tohto ústavu a vynakladajú naň obzvláštnu
                  starostlivosť.
[
1070
]
lat. Bojím sa veru, že z tohto nevznikla nemilá a dlhá história.
[
1071
]
lat. Vaša slovutnosť sa predsa môže odvolať na slávny konvent!
[
1072
]
lat. Nepozostáva mi nič iného.
[
1073
]
lat. Nech sa páči, odvolajte sa na slávny miestny konvent, ktorý onedlho
                  zvolám, ale medzitým nech má Vaša slovutnosť sama prednášky.
[
1074
]
lat. Predsa len ich ja musím mať. Veď aj minulého roku som ja vyučoval, až kým
                  ma tá choroba nenapadla a nepovalila.
[
1075
]
„Hochwürdigster Herr Amtsbruder! Hochverehrter Freund! Ihr Memorial an den
                  hiesigen ev. Krichen-Convent liegt bei mir; da von einem Concente bisher — der
                  Weinlese wegen — keine Rede war. Ich wünschte aber von Herzen, es wäre in einem
                  minder leidenschaftlichen Tone verfasst. Mag die Sache an sich — um die sichs
                  handelt — noch so gerecht sein, die Ausfälle über die Willkuhr und Anmaassung des
                  Inspectors wird, muss alles verderben.“(nem. Najdôstojnejší pán kolega! Veľactený
                  priateľ! Vaše memorandum na tunajší evanjelický cirkevný konvent je u mňa, a to
                  preto, lebo pre vinobranie dosiaľ nebolo reči o nejakom konvente. Bol by som si
                  však srdečne želal, keby ste ho boli štylizovali tónom menej náruživým. Nech je
                  vec, o ktorej sa tam hovorí, aj akákoľvek oprávnená, výpady na dozorcovu
                  svojvoľnosť a arogantnosť všetko pokazia.) Teda tak, Jozeffy pokazí všetko! Dobrá!
                  A kto zavdal príčinu, že tak muselo sa písať? Nuž ale darmo je, kým Slováci budú
                  si voliť podľa vôle nepriateľov svojich hodnostárov cirkevných, nech potom v páde
                  núdze svojej nečakajú pomoci a obrany dákej podstatnejšej od nich. Kedykoľvek je
                  dáka voľba, vždy vedia Prešporčania obísť si hlúpych Slovákov (die dummen
                  Schlovaken), aby ich človekovi dali svoje hlasy, a ten, keď kroz slovenské cirkvi
                  a kňazov usadil sa v úrade, už potom lebo nezná ich, lebo slepí ich frázikami,
                  alebo dokonca vyzrádza, stíha, denuncíruje, tyranizuje ich ako Czékus v Potisí a
                  Radvánszky v banskom okolí. Tak sa nevypradieme nikdy z mizérie tejto.
[
1076
]
nem. Ako požaduje povinnosť a svedomie.
[
1077
]
nem. Zákonné obnovenie formy.
[
1078
]
nem. Osoba pána Štúra iste bude na najbližšom konvente strediskom prudkých
                  debát. Početní advokáti sa sprisahali proti nemu. Ale ich aj náležite poštvali!
                  Mnohí z tunajších snemových vyslancov zúria, že pána Štúra ešte trpia na
                  lýceu.
[
1079
]
nem. Pokiaľ ide o mňa, nemôže ma ovplyvniť ani prosba, ani, a to tým menej,
                  zastrašovanie alebo hrozba, aby som inak hovoril a konal, ako to požaduje
                  povinnosť a svedomie. V tejto veci som dostal vari už vyše dvadsať listov z celého
                  Uhorska, ak by som mal na ne všetky odpovedať, musel by som prísť o zrak. Ja však
                  odpoviem na ne činom; ak je môj vplyv niečo hoden, na to ho vynaložím, aby som
                  zažehnal búrku. Výsledok musíme Bohu poručiť. — Napíšte mi len dva riadky
                  najbližšou poštou, či mám odovzdať Vaše memorandum a či nie.
[
1080
]
lat. Výhľadoch.
[
1081
]
lat. Zrodila sa nemilá a dlhá história.
[
1082
]
Juraj Matúška
(1809 — 1898), najprv ev. farár v Istebnom
                  (Orava), potom sedriálny sudca. Prispel väčším počtom piesní do Zpěvníka
                  evanjelického (1842).
[
1083
]
Odcházejí do Levoče.
Ta ich však na lýceum prišlo len
                  dvanásť, štyria zotrvali na bratislavskom lýceu (Bottka, Černo, Hanzlíček a
                  Jamriška) a ostatní zostali doma u rodičov.
[
1084
]
Ktorý pred Bajcsym vyhováral slovenčinu.
Podľa správneho
                  Rapantovho výkladu nešlo tu o pomer češtiny (starej bibličtiny) k novej
                  slovenčine, ale o pomer starej češtiny (bibličtiny) k modernej češtine.
[
1085
]
nem. Čo sa nám ten človek natíska! Fanatizuje mládež, a v tom je neúnavný; tu
                  je ohnisko, ktoré vrhá svoje papršleky na všetky strany.
[
1086
]
nem. Ja ho budem brániť, je to moja povinnosť. Prikazuje mi to môj úrad a mnohí
                  to odomňa žiadajú.
[
1087
]
nem. Konvent neustúpi od svojho práva; vyslovil som to už na predposlednom
                  dištriktuálnom konvente.
[
1088
]
nem. Ktorej živá duša nerozumie. Pán profesor Palkovič však učí len čistú
                  bibličtinu, a my chceme, aby sa tá vyučovala.
[
1089
]
nem. Rozdiel je nie taký veľký.
[
1090
]
Znenie listu v preklade:
Najvysokoučenejší páni,
                  vysokoctení páni profesori! Najhlbšou bolesťou a rozhorčením nás naplnilo
                  svojvoľné a opovážlivé opatrenie pána školského dozorcu Bajcsyho, ktorým pánu
                  Štúrovi ako námestnému profesorovi slovanskej reči a literatúry zakázal o tom
                  prednášať, a to pod ničotnou zámienkou, že sa jemu a rektorovi nepredstavil.
                  Roztrpčilo to na najvyššiu mieru celé evanjelické slovanské duchovenstvo, a to tým
                  viac, pretože toto boľavé prenasledovanie Slovanov pochádza od ich vlastných
                  súvercov a od takých mužov, ktorí aj sami pochádzajú zo slovanského kmeňa. My sa
                  však jednako úfame s úplnou dôverou, že slávny cirkevný konvent podobné svojvoľné
                  neoprávnené opatrenie ani neschváli, ani nepotvrdí. Očakávame to v tom pevnom
                  presvedčení, že sa nájde v slávnom cirkevnom konvente mnoho takých mužov, u
                  ktorých sa všestranné vzdelanie spája aj s láskou ku všetkému, čo je pravdivé,
                  dobré a pekné; ktorí povznesení nad všetky národnostné predpojatosti vezmú pod
                  ochranu evanjelickú slobodu vyučovania; ktorí nedovolia potlačiť nijakú potrebnú
                  vedu, ale radšej každú všemožne napomôžu. Vzhľadom na to, že cirkevný konvent
                  vlastne profesorovi nič neplatí, iste nebude ani ukracovať v ich právach tých,
                  ktorí si pre svoju potrebu ustanovili profesora a teda budú aj dobre vedieť, kto
                  je schopný na ten úrad. Táto naša nádej nás nesklamala, keďže sme sa dozvedeli, že
                  viacej vážených a šľachetných mužov mocne obhajovalo oprávnenú slovanskú vec a
                  borilo sa za slobodné vyučovanie slovanskej reči. Ale žiaľ, v zasadnutí školského
                  výboru, kde by sme to boli najmenej očakávali, muž pre slovanskú stolicu taký
                  spôsobilý, taktiež mládež, ako aj celé evanjelické slovanské duchovenstvo boli
                  pozbavení toho tak potrebného úradu troma profesormi, synmi troch evanjelických
                  kňazov, ktorých Slovania odchovali, a tí sa stali zradcami svojej vlastnej krvi,
                  usilujúc sa o priazeň maďaromanov!! Za toto budú poznamenaní večnou hanbou u
                  Slovanov.
Vám však, vysokoctení páni, ktorí popri najdôstojnejšom pánu superintendentovi
                  Stromskom, ako sa patrí na vedecky a šľachetne zmýšľajúcich ľudí, preniesli ste sa
                  cez úzkoprsé národnostné predsudky, bez ohľadu na ľudskú priazeň alebo nepriazeň,
                  a čisto len v povedomí spravodlivosti, mocne a mužne ste bojovali za pravdu a
                  právo, za oprávnenú vec tak tvrdo prenasledovaného slovanského národa — vyslovujem
                  najhlbšiu vďaku v mene celého evanjelického slovanského duchovenstva, ktoré si vie
                  oceniť takýto pevný charakter a ušľachtilosť!! Že ste v blaženom vedomí šľachetne
                  konali a zaujali ste sa potlačených, nech Vám za to Pán Boh udelí ešte bohatú
                  odmenu a dá svoje požehnanie. A hoci Vaše úprimné a šľachetné námahy nedosiahli
                  žiadaného výsledku, Vaše vysokoctené mená budú sa na večné časy skvieť vo vďačných
                  slovanských srdciach. Nech Vás Boh zachová a zmocní na prospech lýcea a na dobro
                  evanjelickej cirkvi. Nezabudnuteľnými nám zostanú aj mená šľachetných pánov
                  Škultétyho, Zechmeistera, Langa, Wieganda, Würzlera a iných, ktorí podobne mocne
                  prehovorili za spravodlivú vec.
Znamenitého, nespravodlivo prenasledovaného Štúra odporúčame i naďalej Vašej
                  priazni a náklonnosti. Ostatne, atď.
Tisovec 7. marca 1844.
Pavel Jozeffy.
[
1091
]
Jozef Procházka
bol učiteľom na ev. ľudovej škole
                  bratislavskej v r. 1841 — 1872.
[
1092
]
lat. A spoločníci.
[
1093
]
O pomoc v Levoči prosil.
Začiatkom škol. roku 1844/45 Ján
                  Francisci prišiel do Levoče, kde s povolením Michala Hlaváčka začal ako jeho
                  námestník prednášať gramatiku a dejiny literatúry československej a zriadil i
                  praktické hodiny na spôsob bratislavského Ústavu. Trvalo to však len do Nového
                  roku, lebo konvent levočského sboru mu zakázal prednášať. V Levoči sa teda
                  opakoval zákaz prednášok takým istým spôsobom, ako i v Bratislave rok
                  predtým.
[
1094
]
lat. Tu dôvody nič neplatia.
[
1095
]
lat. Tak chcem, tak rozkazujem, nech vôľa stojí miesto rozumu.
[
1096
]
lat. Áno, obávam sa, aby sa z toho nezrodila nemilá a dlhá história.
[
1097
]
Samuel Reuss
(Reisz, 1783 — 1852), ev. farár-senior v
                  Revúcej, buditeľ, horlivý zberateľ ľudových povestí, bádateľ v odbore dejín aj
                  archeológie
[
1098
]
Samuel Tomášik
(1813 — 1887), ev. farár v Chyžnom, básnik
                  a spisovateľ
[
1099
]
Karol Bradovka
(umrel r. 1887), bol ev. farárom v
                  Kameňanoch
[
1100
]
Karol Jakobei
(1800 — 1867), neskorší prispievateľ
                  Pešťbudínskych vedomostí, bol ev. farárom v Nandráži
[
1101
]
Anton Penzel
(1810 — 1886), ev. farár v Muránskej Dlhej
                  Lúke, neskôr v Banskej Bystrici, činný i literárne (Ovocinár na Slovensku, 1867 a
                  i.)
[
1102
]
katónskou logikou
, Marcus Porcius Cato (234 — 149 pr. n.
                  l.), štátnik, vojvodca a spisovateľ rímsky, vynikal prísnosťou mravov a prostým
                  životom.
[
1103
]
lat. Ale sme veru prinútení označiť niekoľkých mužov, zotrvávajúcich v
                  nezrelých myšlienkach, miešajúcich svetské veci s cirkevnými, poškvrňujúcimi
                  cirkev a náboženstvo svojou ľahostajnosťou, a nerozoznávajúcich dostatočne, čo
                  osoží alebo škodí cirkvi a škole.
[
1104
]
vo svojom memorande
, ktoré uverejnil Rapant v Slov.
                  prestolnom prosbopise II, 592 — 597. Bolo dielom Samuela Reussa, opravené a
                  doplnené samým Jozeffym (hodnotenie tamže, I, 225 — 226).
[
1105
]
„Exstantissimum ac omnio publica attentione dignum huius rei exemplum in
                  amotione Clarissimi Domini Štúr etc. habemus,“(lat. Máme príklad najvýraznejší a
                  hodný v tejto veci všetkej verejnej pozornosti, v odstránení slovutného pána
                  Štúra, atď.) hovoria pôvodcovia a opisujúc charakter Štúrov, privádzajú na pamäť
                  konventu dištriktuálnemu udalosti, ktoré sme už i my často spomínali, ktoré tu
                  podávať nemôžeme.
[
1106
]
Kartágo musí byt zotrené
, tak končil Marcus Porcius Cato v
                  rímskom senáte (sneme) každú svoju reč. Kartágo bolo fenícky štát v severnej
                  Afrike a napokon ho Rimania v tzv. tretej púnskej vojne skutočne zničili. Bolo
                  veľkou prekážkou ich expanzívnych snáh.
[
1107
]
lat. Nepotrebujeme nijaký cudzí vplyv.
[
1108
]
nedbajúc na reprezentácie
(lat.), protesty
[
1109
]
V partikulárnom dištrtktuálnom konvente
(lat.),
                  čiastočnom. Výraz nie je celkom jasný. Nedá sa ustáliť, či išlo o nejaký širší
                  výbor, vyslaný riadnym dištriktuálnym konventom, ktorý by bol mal za jedinú úlohu
                  určiť troch kandidátov, prichádzajúcich do úvahy na miesto slovenského profesora,
                  alebo či partikulárny konvent označoval niečo inšie.
[
1110
]
Haraburdáctvo politikasterské
, maďarizátorské, lebo nešlo
                  o nič inšie, ako z politických dôvodov znemožniť Štúra na katedre
                  slovenčiny.
[
1111
]
lat. Zrodila sa nemilá a dlhá história.
[
1112
]
lat. Odvolacie miesto.
[
1113
]
lat. Výrok.
[
1114
]
Na Dobrej Vode, kde stojí pamätník Jána Hollého, prúdi zo skaliny obrovský
                  prameň, akých málo na Slovensku, a od neho väčší videl som iba v Dalmácii neďaleko Cavtatu.
[
1114
]
Porovnanie toto patrí medzi tie najšťastnejšie môjho otca. Prameň to
                  tak silný, že niekoľko krokov od neho krúti voda jeho mlynské kolesá. Celkom ako
                  prameň, vynikajúci z duše Štúrovej.
Vajanský.
[
11141114
]
Cavtat
(Captat) bolo vtedy okresné mestečko, na 11
                        km juhovýchodne od Dubrovníka.
[
1116
]
Jordánovými Jahrbücher
(Letopisy pre slovanskú literatúru,
                  umenie a vedu), Jórdan vydával tento dôležitý všeslovanský časopis v Lipsku v r.
                  1843 — 1848.
[
1117
]
nem. Vidíme tu zrúcaniny slovenského Siona, rumy majáka slovenského
                  života.
[
1118
]
Štúra staršieho
, Karola, Ľudovítovho staršieho
                  brata
[
1119
]
Tatrín
, kultúrny a literárny spolok, vznikol zo Štúrovej
                  iniciatívy r. 1844. Až do r. 1848 nemohol dosiahnuť úradné schválenie a potom v
                  revolučných časoch zanikol. Jednako i takto vykonal kus užitočnej národnej práce a
                  jeho výročné valné zhromaždenia boli dôležitými schôdzkami národných
                  buditeľov.
[
1120
]
List Palkovičov zo dňa 9. februára 1845 na superintendenta Jozeffyho
                  písaný.
[
1121
]
lat. Tu sa vôbec nebude učiť žiadna iná slovanská reč, ako oná biblická, ktorá
                  sa učila a učí od založenia tejto katedry, ako píše aj Vaša Slovutnosť.
[
1122
]
Ondrej Ďurček
, už oboznámený, mal rad cirkevných
                  publikácií katolíckych. Umrel v Trnave.
[
1123
]
lat. Chránenec.
[
1124
]
lat. Je človek triezvy, s prílišnou fantáziou, neznášanlivý.
[
1125
]
lat. Vnútri.
[
1126
]
lat. Odvolal.
[
1127
]
Herkules na rozcestí.
Héraklés mohol si vyvoliť pohodlný a
                  rozkošný život, ale radšej sa dal zaviesť Ctnosťou na cestu neschodnú, plnú
                  strastí, v budúcnosti však slávnu.
[
1128
]
Lovci dedičstva!
Palkovič bol totiž majetný starý
                  mládenec. Poručil na katedru slovenčiny dvetisíc zlatých, na študentskú menzu
                  lýcea tisícdvesto zlatých, menšie sumy na penzijný ústav lycejných profesorov,
                  detskú opatrovňu a evanjelickú nemocnicu.
[
1129
]
dáku kapellaniu
, kaplánsku stanicu
[
1130
]
nem. Ja nič nemôžem za Vás urobiť
[
1131
]
Peter Pázmány
(1570 — 1637), ostrihomský arcibiskup,
                  význačný činiteľ uhorskej protireformácie. Maďarský spisovateľ a veľký
                  mecén.
[
1132
]
Togatovi kalvínskemu.
Študenti kalvínskeho kolégia museli
                  totiž chodiť v tóge, zvláštnom úbore, tak na prednášky, ako aj najmä keď si vyšli
                  do mesta. Bolo to opatrenie, aby sa všade slušne správali.
[
1133
]
Až na Lišku a Liška až na Lenkeyho.
Samuel Liška si
                  pomaďarčil meno na Lenkey, na to mieri Hurban.
[
1134
]
v malichernej svojej idololatrii
(gréc.), zbožňovanie
                  nejakej modly, v tomto prípade ypsilona.
[
1135
]
Jejich Důstojnost
, zdvorilostné oslovenie
                  superintendenta
[
1136
]
Kto by tak chcel porovnávať „tú našu literatúru“ palkovičovskú s literatúrou
                  tou, ktorej skazu Palkovič tu predpovedá, dopiadil a dopracoval by sa velikej
                  pýchy, ktorá ale nie je dielo kresťanské. Preto nechajme tú „dva buchy a tri štuchy“
[
1136
]
— literatúru odpočívať v pokoji a presvedčíme sa, že treba porád ďalej
                  pracovať na počatom diele.
[
11361136
]
Dva buchy a tri šuchy
, názov Palkovičovej primitívne
                        zostavenej slovenčiacej frašky (1800, druhé vydanie: 1810).
[
1138
]
můj kalendář
, nazýval sa Větší a zvláštnější Nový a Starý
                  Kalendář. Palkovič ho vydával od r. 1805 nepretržite až do r. 1848.
[
1139
]
Týdenník
, aneb Císařské Královské Národní Noviny.
                  Vychádzal v r. 1812 — 1818 na 16 — 20 stranách. Mal okrem iného i hospodárske,
                  zemepisné a literárne články.
[
1140
]
lingua solennis
(lat.), slávnostná, bohoslužobná
                  reč
[
1141
]
das Hochdeutsche
, horná nemčina. Starohornonemecký jazyk
                  sa vyhranil od 7. storočia. Prechádza v 11. storočí do stredohornonemeckého, z
                  ktorého sa potom v 16. a 17. storočí vyvinul dnešný spisovný jazyk hornonemecký.
                  Tomuto sa deti v školách, najmä na severe Nemecka, musia ešte len učiť.
[
1142
]
Porovnaj Palkovičove „Dva buchy a tri šuchy“ s Vajanského novelou „Dve sestry“
                     (
Dve sestry.
Vajanského novela vyšla v Slovenských
                  pohľadoch II, 1882, 459 — 488. Bola teda v čase napísania Štúrovho životopisu
                  skoro celkom čerstvá.), alebo Godrovu „Múzy dcéru“ (
Muzy
                     dcera
Samuela Godru (1829) bola slabým ohlasom silných zneliek
                  Kollárovej Slávy dcery. Je preto len samozrejmé, že nijako neznesie porovnanie so
                  Sládkovičovým Detvanom, čo videť ešte vypuklejšie pri zmienke o Vajanského novele
                  a Palkovičovej fraške, kde sú i literárne druhy celkom rozdielne.) s „Detvanom“
                  Sládkovičovým atď., abys videl, ako dejiny ducha národného majstrujú tých starých
                  našich „mistrů československých“. Spisovateľ.
[
1143
]
Neologizmus národného sloveno-slavianskeho života.
Náhľady
                  štúrovcov boli Palkovičovi prevratné pojmy, ktorým vôbec nerozumel.
[
1144
]
všakových kongregácií, snemíkov šľachty
, lat. slovo
                  kongregácia znamenalo stoličné zhromaždenia, ktoré boli do r. 1848 výlučnou
                  doménou šľachty. Snemíkmi ich Hurban preto volá, lebo pri širokej stoličnej
                  samospráve každá stolica bola hotovou malou republikou, ktorá robila to, čo sama
                  za najlepšie uznala.
[
1145
]
lat. Pokiaľ ide o poéziu!
[
1146
]
nem. putujúcim žiakom
[
1147
]
lat. Aby ústav štúdia a cvičení slovanskej reči, existujúci už predtým na tomto
                  evanjelickom lýceu, nezačal sa odchyľovať od svojho čisto jazykovedného
                  určenia.
[
1148
]
prešporským slavožrútom
, nepriateľom Slovákov
[
1149
]
hocjakí trivialisti
(lat.), ktorí vychodili iba ľudovú
                  školu
[
1150
]
lat. Nezačal sa odchyľovať od svojho čisto jazykovedného určenia.
[
1151
]
keď už nanovo sadli do sedla
, po r. 1867, keď vyrovnaním s
                  panovníkom dostali do rúk vládu v celom Uhorsku.
[
1152
]
lat. Jazykovedné určenie.
[
1153
]
Zhabali školy a mládež utrýznili.
Tri slovenské gymnáziá
                  zničili r. 1874 resp. 1875 (martinské štvortriedne ev. gymnázium). Mládež
                  utrýznili tým, že sa nemohla v školách vzdelávať v svojej materčine, a keď to
                  robila súkromne, vyhlasovali to za tajné spolky a hromadne ju vyhadzovali zo
                  škôl.
[
1154
]
Heslom skoro barokným
, tu: neobyčajným, zvláštnym. Bolo
                  to, pravda, neobyčajné len pre Palkoviča, ktorý vyrastal v celkom iných
                  podmienkach a skostnatel v starom bibličtinovom slohu.
[
1155
]
Moravania a Česi urážajú nás vždy a vždy, jedni schválne a vedome, druhí z
                  nevedomosti alebo z akejsi analógie, keď v Morave žijúci Slováci sami tiež to
                  činia, že hovoria a píšu: „nářečí slovácké; komitát slovácky“, (
Nářečí
                     slovácké, komitát slovácký.
(nem. Krajský úrad; v Mladej Boleslavi.)
                  Hurban tu ostro polemizuje s českými literátmi a Čechmi vôbec, ktorí z akejsi
                  ľahostajnosti nepoužívali správne príd. m. slovenský, ale miesto neho písali i
                  hovorili slovácký. Slováci to pokladali za znevažovanie, a tak treba chápať i
                  autorovu celú ďalšiu polemiku na tomto mieste.) slovácky sem a slácky tam, kdežto
                  živá duša na Slovensku tak nehovorí a nepíše. Ako by to Čechom chutilo, keby sme
                  my im núkať chceli: „Čechácky kreisamt, čechácké nářečí! V Jungbunzlavě židům okna
                  vytloukli“ a p. A predsa oni tak píšu, ako sa im páči a nie ako si sám národ
                  menuje i svoje nárečie i svoje mestá i svoje stolice lebo župy. „V Stomfě, v
                  Bazíně, v Lanšici, v Warthbergu, na miesto v Stupavě, v Pezinku, v Čeklísi, v
                  Senci atď. Najväčšmi ale dopaľuje nás ten „slovácký komitát“.
[
1156
]
pod prvým kartáčom
, prvou kefou, čiže pri prvej
                  príležitosti posmešné meno „štúrovčiny“ zapadlo do nenávratna.
[
1157
]
Adolf Szentiványi
, podľa Bottovho diela „Slováci“
                  najumnejší zo súčasných liptovských zemanov. Bol i vyslancom liptovským na
                  sneme.
[
1158
]
jambovej
, v prízvučnej poézii je to sled slabiky
                  neprízvučnej a prízvučnej. Jamb je vhodný pre literatúry, kde jazyk má prízvuk na
                  konci slov a viet, ako napr. vo francúzštine. V slovenčine, ktorá je podobne ako
                  čeština skôr trochejská (to značí, že je v nej prvá stopa prízvučná a druhá
                  neprízvučná), je jamb menej vhodný, ba často môže byť i násilný. Vo veci prízvuku
                  má preto pravdu Vajanský a nie jeho otec.
[
1159
]
My by sme slovenčinu skôr trochejovou než jambovou nazvali. Pravda, oba názvy
                  sú len poetické. No už ruská reč mala by skôr jambický pád, než slovenská.
                  Red.
[
1160
]
Na základe vzájomnosti slovanskej
, ktorú Ján Kollár
                  teoreticky odôvodnil v svojej povestnej rozprave o literárnej vzájomnosti (Hronka
                  I, 1836, knižne po nemecky 1837).
[
1161
]
Nárečia slovenskuo alebo potreba písania v tomto nárečí
vystavená od Ľudevíta Štúra. V Prešporku 1846. V tlačiarni K. F. Wiganda. Str. 33
                  nasl.
[
1162
]
Tak je stredkom nárečí slovanských.
Podľa vtedajšej
                  romantickej predstavy kolískou Slovanstva boli Tatry, preto Štúr nadväzuje na túto
                  predstavu a píše, že slovenčina je stredom slovanských rečí (nárečie = to isté, čo
                  dnes u nás reč). Pravda, neobstojí ani to prvé, ani toto druhé.
[
1163
]
Nestor
, mních Pečerského kláštora v Kijeve, ktorému sa
                  pripisuje autorstvo diela Povesť dávnych liet (Nestorov letopis). Je to prvé
                  sústavné dielo o začiatkoch slovanských národov až po rok 1112.
[
1164
]
Slovo Mickiewiczovo.
Povedal ho v svojej siedmej parížskej
                  prednáške, keď tam na College de France v r. 1840 — 1844 prednášal o slovanských
                  literatúrach.
[
1165
]
literárny svet srbský
, v ktorom tiež veľmi dlho panovala
                  umelá knižná reč. V čase, keď Štúr písal svoje dielo, ešte nebol dokončený boj o
                  spisovnú srbštinu, ktorú zavádzal Vuk St. Karadžić a ktorej sa protivil Jovan
                  Hadžić s mnohými inými staromilcami.
[
1166
]
počtov, všemien
, čísloviek, zámen
[
1167
]
Počty Slováci tiež celkom inakšie skloňujú ako Česi.
Počtami sa u Štúra rozumejú číslovky.
[
1168
]
V najnovšom čase nachádzame ešte i barbarizmy, ktoré sa nemôžu zmestiť do
                     slovenčiny ako napr.
„ten mrtvol“
(Miřiovského básne
                        (
Miřiovského básne.
Emanuel Miřiovský (1846 — 1911),
                     český básnik, stredoškolský profesor. Tri roky bol literárnym referentom
                     časopisu Pokrok (Hurbanove citáty sú práve z neho).)),
„ten výchov“,
                        „paprsková třída“
(Pokrok),
sleť
namiesto
zlietol
,
plec
, a vôbec skráteniny
                     v slovesách, ktoré hrozia celej reči nebezpečenstvom, že naraz bude mať všetko
                     jednoslabičné slová.
„Sed“, „řek“, „ved“, „plet“
atď. To
                     nie je pokrok, ale linguistické spiatočníctvo. Pravdaže, badáme to len u tých
                     spisovateľov, ktorým chýba myšlienka, a preto nahradzujú ju absurdnými
                     novotami, alebo slovami biedne uklepanými, alebo u poétov, ktorým už
                     nepostačuje zvyklá forma, ale zháňajú sa po novotách a umelkárstve.
[
1169
]
nem. svet
[
1170
]
lat. a nem. chudý
[
1171
]
nem. rozvážiť
[
1172
]
Česi by sa vysokomyseľne dívali na tieto „sprosté“ výrazy; my by sme zase
                  nevedeli zniesť ich germánske barbarizmy. Spisov.
[
1173
]
Nár.
= Nárečie slovenské, skratka Štúrovho diela
[
1174
]
chorv. Len trochu inakšie.
[
1175
]
Jeden muž slovenský rozprával mi.
Mohol to byť už známy
                  Ladislav Pauliny, ktorého menovec a možno i príbuzný Jozef Pauliny bol v r. 1792 —
                  1804 farárom v Návsí pri Jablunkove.
[
1176
]
Wincenty Kadłubek
(1160 — 1223), krakovský biskup, autor
                  poľskej kroniky od legendárnych začiatkov až do roku 1206 (Chronica Polonorum =
                  Kronika Poliakov, lat.).
[
1177
]
Boguchwal
, biskup poznaňský (umrel r. 1252), poľský
                  kronikár. Jeho kronika siaha až po r. 1249.
[
1178
]
Dalimil
, údajný autor českej kroniky zo začiatku 14.
                  storočia (Dalimilova kronika).
[
1179
]
Wawrzyniec Surowiecki
(1769 — 1827), jeden z
                  najvýznamnejších zakladateľov slovanskej archeológie a predchodcov Šafárikových.
                  R. 1824 vydal veľké dielo o začiatkoch slovanských národov.
[
1180
]
Čo my… obšírnejšie preukázať sa usilovať budeme.
Otázke
                  venoval Štúr svoju obsiahlu štúdiu Najstaršie príhody na zemi uhorskej a jej
                  základy (Orol tatránsky I, 1845/46, č. 1 — 5).
[
1181
]
Ide už povesť od viacej rokov.
Už začiatkom r. 1844
                  priniesli Květy zprávu, že Moravan Henrich Terebelský pripravuje zrovnávaciu
                  slovanskú gramatiku, dielo však nevyšlo.
[
1182
]
Od zahynutia inštitútu Slovenského
, rozumej bratislavský
                  Ústav reči a literatúry, pri ktorom bola zriadená katedra slovenčiny r. 1803.
                  (Netreba ho zamieňať so štúrovským Ústavom.)
[
1183
]
V Cestopise po Itálii.
Presný nadpis je: Cestopis
                  obsahující cestu do Horní Itálie a odtud přes Tyrolsko a Bavorsko, se zvláštním
                  ohledem na slavjanské živly roku 1841, konanou a sepsanou od Jana Kollára.
[
1184
]
Tu sa Štúr mýlil. V tie doby sme my západní Slovania vôbec románu nemali.
                  Redakcia SP. (I keď neboli ešte umelecké diela toho druhu, ale pokusy o romány
                  rozhodne boli, takže Vajanského redakčná poznámka nevystihuje celú vtedajšiu
                  skutočnosť.)
[
1185
]
V článku „O ženě“.
Presný názov bol Žena (prekladateľ M.
                  Oustecký) a článok vyšiel na pokračovanie r. 1843 v Květoch (príloha, str. 6 — 7,
                  16, 74 — 75, 90 — 91). Štúrovi sa nepáčili myšlienky o rovnoprávnosti mužov a
                  žien, vyjadrené v tomto článku, a ešte menej vyvyšovanie ženy ako koruny všetkého
                  stvorenia.
[
1186
]
Toto a podobné boli i ľúbostné myšlienky Ľudovítove. Keď videl peknú tvár
                  mladoňa, ktorá mu pekné verše k nahliadnutiu doniesla, hneď videl budúceho básnika
                  povstávať v osobe takej. Keď sa s mojím najstarším chlapcom zabával a jeho, 4 —
                  7-ročného chlapca kúsky, huncútstva, šprýmy, ba už i veršíky videl a očul, vždy v
                  listoch i ústne mi nakladal dať mu vychovanie pečlivé, všeobecné, bo že ten iste
                  bude básnikom, a preto najväčšiu mával s ním zábavu, spievaval mu, skákal s ním,
                  berúc ho na ruky a dvíhajúc ho dohora celé hodiny s ním stráviť vedel. Snáď
                  nebudem neskromným, keď poviem, že zdvihnúc na jeden deň hlavu z ustlaného loža
                  svojho, poznal by vo Vajanskom verného svojho miláčka.
[
1187
]
Johann Wolfgang Goethe
(1749 — 1832), veľký nemecký
                  básnik, klasik. Štúr preberá citát z neho prostredníctvom už uvedeného Šafárikovho
                  diela Geschichte… (str. 40).
[
1188
]
nem. Bol by zo mňa býval básnik, nech sa reč sama neukáže
                  neprekonateľnou.
[
1189
]
Ján Thébusz
(1837 — 1906), ev. farár vo Zvolene, veľký
                  maďarizátor. Povestným stal sa pamfletom Protestantizmus és panslavizmus (Budapest
                  1882). Dostal naň náležitú odpoveď od dr. Michala Mudroňa pod totožným
                  názvom.
[
1190
]
Ján Bartholomaeides
, ev. farár v Nireďháze, prispieval do
                  Evanjelika (1862 — 1865). Veľmi nevkusne polemizoval s Hurbanom.
[
1191
]
Pavel Zelenka
(1839 — 1910), ev. farár v Miškovci, od r.
                  1890 biskup potiského dištriktu. Horlivo prisluhoval maďarizácii.
[
1192
]
Peter Bakay
(1851 — 1942), ev. farár v Očovej, jeden z
                  hlavných stĺpov maďarizačného náporu vo zvolenskom senioráte.
[
1193
]
Štefan Závodník
(1813 — 1885), kat. farár-dekan v Pružine,
                  buditeľ a literát. Bol popredným propagátorom striezlivosti.
[
1194
]
Zo dňa 8. mája 1845 píšu menom „celé slovenské mládeže břetislavské“ Ľudomil
                  Karel Černo, Mil. Frid, Salay, J. Graichmann, Krasislav Jiří Jan Schmidt, Karel
                  Branislav Halenay, Ján Kmeť, Pavel Hečko na superintendenta Jozeffyho takto:
                  „Pravda sme od zimných zkoušek žádného ústavu neměli, nebo p. prof. Palkovič při
                  své neduživosti netroufal si držeti hodiny slovenské a my sme při tom zůstali bez
                  ovoce, kterého by sme k rozšíření známostí národných nanejvýš byli potřebovali. Z
                  této odtrženosti z veřejného života, mnoho zlého vyplynulo, jak sme to již i z
                  předku poznamenali, na národní život náš, a byla by ztráta táto mnohem značnější
                  bývala, kdyby nás v soukromnosti Čítárna slovenská a Spolek mírnosti nebyly
                  spojovaly a zahřívaly.“
[
1195
]
k Hollému na Dobrú Vodu
, išli ta 17. júla 1843
[
1196
]
moje metrum
(z gréc.), veršový rozmer
[
1197
]
Dr. Jonáš Guoth
(1811 — 1888), buditeľ, činný aj
                  literárne, lekár v Hybiach.
[
1198
]
Ján Plech
(1795 — 1874), ev. farár-senior v Lipt. Sv.
                  Petre, prekladateľ Zschokkeho Zlatnice, autor niekoľkých príspevkov.
[
1199
]
Jozef Srenka
(Srnka), pochádzal z Lipt. Mikuláša, študoval
                  na ev. kolégiu v Prešove. Neskôr sa spomína ako ev. kaplán, ktorý veľmi ťažko
                  nachádzal zamestnanie.
[
1200
]
počtovníkovi oddať
, účtovníkovi (funkcia bola spojená s
                  pokladníckou). O Tatríne má špeciálne dielo prof. dr. Daniel Rapant: Tatrín. Osudy
                  a zápasy. (Martin 1950.)
[
1201
]
mlunná iskra
, elektrická
[
1202
]
jej ekumeničnosti
(gréc.), všeobecnosti
[
1203
]
a riadu reči našej
, poriadku (z češ. řád)
[
1204
]
lat. Odmietnuc mienku grófa Zaya priaznivo Jeho najsvätejšej Jasnosti.
[
1205
]
Prokopius, agens pri kráľovskej rade v Budíne, s radosťou oznamoval Kollárovi:
                  „Negotium intuitu privilegii ephemerides Slavicas edendi, Ludovico Štúr benigne
                  resolvendi Excelsum Consilium Locumtenentiale Regium seposita opinione Comitis Zay
                  Suae Maiestati Sacratissime favorabiliter sub Nro 5870 1844 substernit; canset
                  quippe Recurrendi Štúr, contra quem nihil excipi potest — privilegium exoratum —
                  reflectendo jam ad priorem suam opinioner clementer conferendum esse.“(lat.
                  Najvyššia miestodržiteľská kráľovská rada, odmietnuc mienku grófa Zaya, Jeho
                  najsvätejšej Jasnosti pod číslom 5807 1844 s odporúčaním predostrela vec, týkajúcu
                  sa výsady Ľudovítovi Štúrovi láskavé povoliť vydávať slovenské noviny.) Z toho
                  vidno, ako Zay porád a porád neustával Štúra denuncírovať a jemu do poslednej
                  chvíle polená pod nohy pri jeho pobehu vznešenom hádzať. Ale nie menej vidno, ako
                  i Štúr a priatelia nového ruchu neustávali vec svätú národa obraňovať. Konečne
                  váha sklonila sa k dobrému veci slovenského národa.
[
1206
]
V dubni vyjde ohlášení a s počátkem července vyjdou samé
                     noviny.
V skutočnosti ohlas o vydávaní novín vyšiel až s dátumom 15.
                  júna 1845 a noviny samé začali vychádzať až 1. augusta 1845.
[
1207
]
Nejhlubší díky za všecko.
Nebola to len zdvorilostná
                  fráza, lebo Jozeffy sa pričiňoval o povolenie Štúrových novín a podal aj osobitné
                  odporúčanie v Štúrovom záujme.
[
1208
]
Slovenskie národnie noviny
vychádzali dva razy do týždňa
                  vo veľkej osmorke na štyroch stranách. Vyšli z nich štyri ročníky (1845 — 1848),
                  spolu 292 čísel. Všetky ročníky mali prílohu Orol tatránsky. Z nej vyšli tri
                  ročníky, spolu 97 čísel na 774 stranách. Čísla vychádzali každý druhý týždeň vo
                  štvorke na ôsmich stranách.
[
1209
]
prototypmi budúcich tvorieb
(gréc.), pravzormi,
                  predlohami

--- KAPITOLA 3 ---

Kniha tretia
Obsah
I.
II.
III.
IV.
I.
Celý beh Ľudovítovho života, ako som ho dosiaľ so všetkými otáčajúcimi ho obstojateľstvami,
[
1210
]
osobami a pomermi načrtával, bolo jednostajné hľadanie prostriedkov
            zákonných k povzneseniu národa nášho slovenského na stupeň čo najbližší k jeho ideálu.
            Tretiu knihu nádobno mi začať konštatovaním, že Maďari konečne ani teraz ešte — r. 1882
            — a to ani len to, čo ich korifejovia
[
1211
]
z doby Eötvöss-Deákovskej
[
1212
]
po trpkých skúsenostiach priznávali Slovákom, spôsobnosť totiž a povolanosť
            ku kultúrnemu rozvoju ľudsko-národnému priznávať národu nášmu nechcú. Od r. 1868 dodnes,
            do konca roku 1882 uplynulo štrnásť rokov do mora večnosti a deákovský zákon o národnostiach,
[
1213
]
pre ktorého veľkých nedostatkov zo stanoviska prirodzeného práva
            posudzovanie hneď pri vydaní jeho ja na pol roka do väzenia a k pokute dvesto zlatých
            porotou liberalistickou peštianskou posúdený som bol, ešte ani len v jednej mizernej
            litierke, a to ani v tej, ktorú verdiktom svojím maďarská porota peštianska za tak svätú
            mala, že mňa trestnému súdu vydala, pre vyslovenú pochybnosť o jej cene, do života
            uvedený nenie! Ba odkedy p. Kolomam Tisza vládu nastúpil, zrovna zákonu tomu navzdory
            všetko, čo je slovenskej kultúre a humanite potrebné, ničí, stíha a vykoreňuje sa. Zákon
            ten káže slovenské školy stredné na útraty krajinské v slovenských okresoch s
            náukozdeľnou rečou patričného kraja zakladať; nezakladajú sa. Zákon, privátne založené,
            zákonu zodpovedajúce školy sľubuje ochraňovať — a slovenské ústavy, gymnáziá,
            podgymnáziá, semináre už hotové
[
1214
]
rúcajú a boria sa! Ba, horrendum dictu!
[
1215
]
„Slovenské dievča,“ poém pekný, dramatický, šľachetného maďarského básnika,
            kulturákmi maďarskými, kvetom ich inteligencie, prvými žurnálmi maďarskými zvláčené a
            znosené je preto, že slobodná u všetkých, i barbarských národov, fantázia, vynašla osobu
            krásnu, moralitou a vlohami k oblaženiu spoločnosti vyznačenú stred ľudu nášho
            slovenského, ako by v národe našom toľkými cnosťami preslulom ani len vo fantázii taký
            vzor myslieť sa nedal. Gemerská stolica s Grünwaldom
[
1216
]
dôsledne ľudožrútskym zásadám haraburdákov maďarských už národu slovenskému
            ani len literárnej obživy neprajú a žiadajú dosť i tak ukrutne s národom naším
            nakladajúcu vládu, aby ešte viacej násilníckymi prostriedkami udusila i ten slabý
            plamienčok, ktorý tak skromno dohora si pošibkáva na Tatrách. Pán minister osvety
            maďarskej nemá citu pre osvetu humánnu a národnú iných — ako nás Kossuth svojím časom
            menoval — fájt nemaďarských,
[
1217
]
pán Trefort totiž, ktorý sám sa extemporizoval
[
1218
]
na revízora súdov cirkevno-autonómnych a i bez apeláty zostril dosť brutálnu
            sentenciu prešporských profesorov proti žiakom slovenským v materčine svojej súkromne
            vzdelávavším sa, hrozí teraz celému dištriktu autonómnemu prostriedkami akýmisi ešte len
            vynájsť sa majúcimi — akoby to tak ťažko bolo tomu, čo má moc v rukách od kráľa zverenú,
            nadužiť tú moc do času — pre ten dôkaz z konventu tohoročného mu podaný, že urazil
            autonómiu školskú cirkvi našej a pre slušnú tú žiadosť dištriktu, aby to zostrenie
            neoprávnené trestu láskavé zrušiť ráčil, keď ono nie je fórum appellatorium
[
1219
]
v školských evanjelických veciach a keď žiadna apelácia k nemu i tak ani
            podaná nebola. Nič zákonnejšieho nemôže sa myslieť nad túto remonštráciu — bár pán
            Trefort to menuje demonštráciou — a predsa taká hrozba! Snáď ešte dožijeme sa i toho
            divadla, že nás budú na povrázkoch vodiť k p. Mossóczymu v Prešporku, aby sme s
            mošonskými a požonskými Nemcami pomaďarčenými hlasovali chválu takým krokom, ako bolo i
            toto zostrovanie dosť už neľudského trestu!
Už sme, bohužiaľ, dosť ďaleko prišli, lebo veď nám nielen národnostný zákon, ktorý si
            sami vydali a kráľovi k sankcii predložili, nezákonne a prakticky zhabávajú a od úst
            odtrhujú, ale už i tú „magna charta“
[
1220
]
evanjelikov obojeho vyznania, ktorú dedovia ich r. 1790/1 vydali a kráľovia
            všetci od toho času slávnostne zaprisahali, rozdriapanú svojvoľne nám pod nohy metajú.
            Rok 1882. zaznačia si Slováci čiernou farbou, ktorú nevylížu obratné jazyky, v deň zlý
            hovoriť zvyknuvší: „Ajhľa! bratia Slováci, nerozumeli sme sa! To tí krikľúni, čo vám
            nadávali po diétach a brožúrkach a novinkách, čo vás zrádzali, očerňovali, všelijak
            vinili, to tí nájomníci viedenskej vlády všetko nedorozumenie zapríčinili! To boli vaši
            podliaci, odrodilci, to neboli sme my, my Maďari sme vždy s vami ako bratia žili! Len vy
            s nami držte, my vám všetky slušné, zákonné vaše žiadosti mileradi povolíme, naplníme.“
Štúr i ja slýchali sme už takéto úpne kriky a drkotaniny a počuli ich aj iní rozhodní
            Slováci — aspoň Palárik a Viktorin
[
1221
]
— oba už nebožtíkovia — očuli ich od vysoko postavených rodených Maďarov v
            deň, ktorý prišiel na nich zlý. Ja verím s básnikom Longfellovom
[
1222
]
:
„Že nádobno dňu daktorému
smutným byť a chmúrnym,“ —
a to ako pre jednotlivca, tak pre celé národy. A slovenský národ za dňov svojich
            zlých, aké zažil dosyta od maďarského národa, zapíše si čiernou, nezmazateľnou a
            nevylízateľnou žiadnymi jazykmi farbou rok 1882. do pamätných kníh svojich.
Nuž nech ešte priložia Maďari k nespravodlivostiam týmto zopár podobných, my si
            nepomôžeme v daných týchto dňoch chmúrnych, a preto i nedbáme už my s národom naším,
            ktorý nám síce decimuje systém nešťastný, my s ostatkami jeho zdravými, jadristými čakať
            chceme, a čakať, chvála buď Bohu, môžeme, kým kúštik tej zeme, to-ktoré bralo, ten um
            Bohom daný a tie pružné ramená máme, ktoré nám dovolia a umožnia vyžiť bez tých potom
            ľudu zhotovených jasličiek dispozičných. My naučili sme sa v priebehu tohoto polstoletia
            pobyť hneď v kratšom, hneď v dlhšom trápení, hľa, toť, veterán náš, sedemdesiatročný
            starík Lichard pred samou smrťou ešte bol kopnutý od všemohúcej luzy špiclov, takže
            musel pri toľkých svojich poctivých prácach pravotiť sa o svoju majetnosť, keď bezprávne
            a nezákonne zhabali mu kalendár, na ktorom ležala krvopotne vypracovaná a zaslúžená jeho
            mzda! Pravda je síce, že pán Koloman Tisza rozkázal hneď navrátiť nezákonne zhabanú
            majetnosť Lichardovi, ale zločinnosť vrahov národa nášho dosiahla cieľ, potrápiac a
            dosužujúc muža vznešeného o vlasť svoju viacej zaslúžilého než celé falky špiclov
            ničomných. Máme tiskový zákon, ktorý nezná žiadno zhabávanie tiskopisov bez súdu
            riadneho, a predsa každý pisár a kancelista, každý podlý udavač, nech sa len môže
            pochvastať šarhovskou svojou službou na Slovákoch vykonávanou, môže obťažovať
            spisovateľstvo naše. Nuž teda, už si len konajte dielo ohavné, kým vám trvá ten váš
            biedny deň, my travestujúc máličko výpoveď Longfellowu, oddávame sa nádeji:
„Že nádobno dňu daktorému
mstivým byť a hrozným!“
Verná práca Štúrova na národa roli dedičnej započala sa; novou silou vydávaním
            „Slovenských národných novín“ a „Orla tatranského“. Veselosť obletuje myseľ terajších
            čitateľov jeho novín, keď po tridsiatich šiestich rokoch vidia tohoto vykričaného,
            nepraktického idealistu s výrečnosťou najdômyselnejšieho ekonóma písať o polovine a
            prose, o neoddelených lúkach a pasienkoch, a preto aj akoby náležalo neopatrovaných a
            nevýnosných, o kukurici zanedbávanej, kdežto zem slovenská spôsobná je i túto veľmi
            užitočnú rastlinu zrno nesúcu vychovať, o záhradkách a záhradách, o štepniciach, o
            sypárňach atď., atď. Takýto bol idealista ten náš Ľudovít! On staral sa o všetko, čo len
            koľvek prospieť malo a mohlo národu jeho v storakom jarme zapriahnutému, čo na čase bolo
            a čoho potreba vyhľadávala vedieť národu, aby mohol byt svoj popraviť a spríjemniť.
            Národ náš, jeho pospolitosť, zaiste i v hospodárstve mal iba ten najplanší vzor pred
            očami, svojho totiž zemského pána, ktorý robieval politiku na snemíkoch stoličných —
            župných —, alebo túlal sa po Pešti a Viedni, a tí väčší páni po Londýne a Paríži, a o
            hospodárstvo, o nivy a lúky, o záhrady, o hory nestaral sa ani akomak. Štúr teda učil
            pozerať národ na vzory dokonalejšie, na hospodárov zemí pokročilých. Roztomilý to
            idealista tento Štúr, v jeho úvodných článkoch populárne pre ľud a s cieľom i pre jeho
            vzdelaných ekonómov písaných! On velice delil sa od terajších, moderných idealistov, z
            ktorých mnohý viacej kníh popísal, než prečítal. Jemu stál po bokoch rýľ a meč, medzitým
            čo v ruke obratnej pero skvelo sa. Našiel si ho v hlbokom mieri svet sedieť obhrnutého
            knihami, ktoré nádobno bolo jeho chlapcovi driev poodkladať, než ťa usadil u seba; v
            búrach časov, vyšlých z priepasti hriechu a tyranstva mocných, našiel si ho opásaného
            mečom na poliach pod Bradlom a Javorinou, na Kysúcach, v spanilom Turci, na Beskydách,
            pod Braniskom, alebo zase s družinou národnou v rezidencii cisársko-kráľovskej pracovať
            na dielach mieru. Národná piesenka, i keď dumával a po celých nociach písaval, zletovala
            tu melódiou dumnou, smutnou, tu textom svojím prostonaivným z jeho pekných perní, a
            vinula sa z jeho slávičieho hrdla a hrudi vždy pohnutej. Slovenský dohán, ktorý
            obstarával jeho verný druh Ctiboh, arómou svojou verne pomáhal fantázii jeho čarovné
            vyvádzať kruhy a kráže života zápalistého. Jediná to z jeho rozkoší. Sám písal mnoho,
            ale i diktoval, indy zase obsah, najmä pri korešpondenciách, oznámiac, dal pomocníkom
            svojim písať a on pri oddychu podpisoval a tu i tu doplňoval dopisy a zprávy všelijaké.
            Zrak jeho bol obrátený ku všetkým záležitostiam národa a vyznal sa mnohdy i v tých pri
            ňom a tom spôsobe jeho puritánskeho zmýšľania, pravde nepodobných situáciách. Štúr,
            ačkoľvek nevydal grajciara na učiteľov tanca, na bály a inšie tie moderné bliktry
            civilizácie, bol ničmemej veľmi zábavný a slovansky zmýšľajúcim devám a paniam dvoril
            šikovne a duchaplne. Pekný takýto jeden výjav so Štúrom zmaľovala nám duchaplná dievka
            česká Bohuslava Rajská,
[
1223
]
ktorá prijdúc so slovutným vlastencom českým, švagrom svojím dr. Jozefom Fričom
[
1224
]
do Bratislavy cieľom zoznámenia sa so slovanským ústavom tamojším a pomermi
            vtedajšími na Slovensku tak mocne prebúdzať sa začavšom, vyvedená bola spoločnosťou
            Štúrovskej mládeže na „Kozí vrch“. Vyšlo sa včasné ráno do božej prírody bratislavského
            okolia, hlavný oddiel so Štúrom v čele prvý došiel ku stanici prvej pod červeným krížom,
[
1225
]
kde je domček hospodársky, v ktorom možno je občerstviť sa mliekom a chutným
            domácim chlebíkom. Tu zastavili sa títo výletníci, aby raňajkovali v prírode, čo táž
            poskytnúť vedela. „Podržení toto,“ píše v denníku svojom Bohuslava Rajská,
[
1226
]
„umožnilo, že větší společnost, sestávající ze slovenských a srbských
            studujících a několika Čechů, kteráž byla z Břetislavy později vyšla, nás dohonila.
            Nastalo představování, zdravení, ruky tisknutí, líbání; ó jak jsem nevýslovně byla
            šťastna a blažena v té volné přírodě, ve středu tolika srdečných lidí. Konečně museli
            jsme se zdvihnouti a dále vzhůru stoupati. Štúr nabídl mně rámě, na kteréž zdráhala jsem
            se zavěsiti, vědouc, že si byl ruku v Králové Hradci
[
1227
]
zlámal
[
1228
]
a že dosud zahojena nebude. Mé zdráhání však nespomohlo ničeho, žertem
            prohodil Štúr, že mu ji úplně zahojím, když ruku na ni vložím, a již mně chopil a rychle
            šlo to do výšiny“ atď. Sú to obrazy z jari r. 1841, ktoré upomínajú Slováka na prežitý
            vek najkrajších nádejí, vo svite ktorých zjavovali sa na Slovensku postavy sympatické
            súrodákov slovanských, z najbližších i najzadnejších končín slovanských. I toto zjavenie
            sa mimoriadnej devy slovanskej — potomnej ženy najväčšieho básnika českého Ladislava Čelakovského
[
1229
]
— zanechalo krásne stopy nadšenia plného svojho tohoto kroku. Jednému z
            junákov mladých školy Štúrovej napísala do pamätníka:
Kéžbych nadlidskými
stkvěla se silami!
Pevně bych Šumavu
spojila s Tatrami;
by se již co věrné
sestřičky líbaly,
pak jim v krátce zlaté
věky se usmály.
„Národnie noviny“ a „Orol“ stali sa skladišťom Štúrových ideálov, ale aj predmetom
            slepej nenávisti, pošlej zo závisti všelijakej obskúrnej neplechy, na akej konečne
            neschádza žiadnemu a najmenej nie tak dlho v otroctve stávavšiemu národu ako náš.
[
1230
]
Pravdaže bol idealista a to v tom najlepšom zmysle Štúr; veď aj konečne bez idealizmu
            iba ten najobecnejší kočiš sa zaobíde; no idealizmus Ľudovíta nášho neizoloval ho od
            národa obecného, ale vodil ho práve do najhlbších šiacht reálneho života, potrieb a
            pomerov. On i samú meravú, prostú reálnosť oblieval plamennou lávou svojej prekrásnej,
            idealistickej fantázie a sám prosťunký život javil sa mu vo velebe nádhernej ako
            žiadnemu pred ním slovenskému básnikovi. Často obdivoval pred priateľmi svojimi názor
            Mickiewiczov na náš svet, ktorý ozaj mal veľmi zdarile maľovaný obraz ruského sedliaka
            visieť nad písacím stolíkom a nápis pod obrazom znel: „Ecce homo!“
[
1233
]
„To je, bračekovci moji,“ vztiahnuc ruku k hlave a prejdúc ňou bohatým
            svojím vlasom, hovoril Štúr, „to je idea vyslovená nášho života slovanského stred
            toľkých nepriateľov, ako ich my máme, rozviňujúceho sa! Ten čistý človek v type
            bezprostredného nášho sedliaka vyjavený dômyseľným maliarom, zachoval nám život
            plemenný, tento človek i v našom kmene živý zachoval nám život dosiaľ a zachová nám ho i
            budúcne. Ja by som chcel vychovaného vidieť dômyseľného maliara, ktorý by pojal v sebe
            život národa nášho a tomu bych dal zmaľovať nášho sedliaka i podpísal bych: „To človek!
            Západná kultura zotrela z nás čerstvú farbu človeka a obrátila nás na tône slabé typov
            pôvodných.“
Späť, späť v istom ohľade, radil snažiť sa tento ideálny mudrc národný, späť k dobru,
            z ktorého sme vypadli, späť do toho raja bezprostrednej prostoty, pravdivosti,
            statočnosti v zmysle i v živote, ktorúžto bezprostrednosť my stratili. Nuž pravda, že i
            tento jeho ideálny vzhľad mal nepriateľov a protivníkov nielen v kocúrkovskom šepletárstve,
[
1234
]
ale i v hlavách horúcich, preslávených už mudrcov, i neoslávených ešte
            žltopyskov, lacno ku sláve prísť naladených. Spílano mu už vtedy idealistov, fantastov a
            — i niečím planším a potupnějším ešte, ako som to na Launerovi ukázal; ale Štúr volil k
            ideálu svojmu voždy tie najpraktickejšie a najreálnejšie prostriedky, čo mu zase
            prinášalo nadávky a podozrenia revolucionára a mätežníka. Nuž tak plnila sa i tu stará
            skúsenosť, že proti hlúposti nadarmo bohovia bojujú. Racionálne hospodárstvo, spolky
            miernosti, hospodárske jednoty, družstvá mládeže a v nich askézu najprísnejšej
            zdržanlivosti a morality, pokoru s najvyšším vedomím národným atď., toto všetko súril a
            vbíjal do národa nielen slohom vedeckým, ale i slovom, ktorým neskrblieval. On i toho
            najposlednejšieho paholka, ktorý ho hore — lebo dolu — Považím viezol, keď cestoval do
            Tatier, alebo dolu k Dunaju, nemal za nehodného vysokocieľnych týchto náuk a celou
            cestou zhováral sa s ním o tom, čo chasníka lebo muža vzdelať mohlo a získať myseľ jeho
            veci svätej národa. To bol jeho realizmus ideálny. Tí, čo merajú cenu idey výsledkami
            dosiahnutými, krčili a krčia plecami a vravia: „Hja, nuž a čože vykonal Štúr týmto
            svojím, tebou chváleným idealizmom, či postavil Slovač na to vysoké, o ktorom snívalo sa
            mu, miesto v rade národov kultúrnych? Či nemusel i sám Rieger a Sladkovský hodiť rukou
            nad osudom Slovákov a ponúkať v Pešti svoje sympatie Maďarom s obetovaním biednej
            Slovače molochu maďarskému
[
1235
]
efemérnym dymom
[
1236
]
slávnemu?“ Na to my len tú potešiteľnú a nás rozhnevajúcu odvetu máme, že v
            tej hodine mdlej vodcov týchto českých nebol za nimi národ český. Ľudia sú vždy jatí
            istou márnosťou, s ktorou potom isté bludy a mámenia spojené bývajú, bez rozdielu ľudia
            či veľkého nadania a darov, či nepatrní a obecní. Na rováš tento nádobno preznačiť i
            cestu Sladkovského k deákovským i cestu Riegrovu k tiszovským štátnym mudrcom. Je otázka
            o národe slovenskom a tento obúdzal Štúr; či to ku sláve Sladkovského a Riegra poslúži,
            že oni tento národ ponúkali k zhltnutiu Maďarom, to rozsúdi história.
Štúrovská doba predsa tak ožiarila Slovensko, že nikdy predtým toľko váhy v celom
            Slovanstve kladeno nebolo na národ náš; ja teda nechcem púšťať sa do rozhodovania,
            nakoľko to oprávnené alebo utopické bolo. Faktum je neodškriepne, že na všetky štyri
            strany slovenských vetrov, zo všetkých kmeňov rodných našich leteli k nám povzbudzujúce
            smelosť a odvahu našu slová dobré, uznalosti a obdivu plné. Jeden príklad postačí mi z
            tej strany uviesť, ktorá toho času najväčšmi o veci tej dumala. Bohuslava Rajská píše vo
            svojom denníčku o jednej viedenskej spoločnosti, v ktorej uvažované boli otázky
            budúcnosti slovanskej nasledovne:
[
1237
]
„Divno mi bylo, že Hauf,
[
1238
]
rodem Čech, úplně slovenskou výřečnost si prispůsobil a náhledy svými
            Slovákem se stal. Horlivě zastával aspoň svůj náhled, že národu českému spása jedině ze
            Slovenska přijíti může.“ Dr. Amerling (tamže str. 79) svedčí nadšene, že „Tatry jsou
            kolébkou všech srdcí slavských a plny samých překvapujících krásot přírodných i
            národních. V tatranské domácnosti jest ako všady v šťastné domácnosti utěšeno, ticho,
            ačkoliv Maďaré nyní burcují a hulákají.“ A zase, vážiac cenu ideálneho rozvoja novšieho
            slovanského, hovorí o jednom mladoňovi zo školy Štúrovej, že hlbšie pojal ideál „naší
            slavské budoucnosti, než Čelakovský a Kollár. „Čelakovský a Kollár nejali, leč malý díl
            naší slavské budoucnosti, on již tuší, ač osud formy neustálil a netvářil. Milují
            Slovensko co svou duši!“ (1. c. 115)
Ostatne nie tak výsledky robia hrdinom bohatiera, ako viacej odpory, ktorým čelom
            proti čelu stavia sa odvážne on. Nesmiernym odporom čelil Štúr. Nájduc tu starú matku v
            zavalinách časov a ich historickom haraburdí, pribral sa k hľadaniu otca, národa
            slovenského, v tých zbielených hroboch stavov a rádov všelijakých spoločnosti tejto. Ale
            kde tu nájsť národ? Všetko bolo odnárodnené, boli tu už len skutočne hroby zbielené a
            prikrášlené vencami a farbičkami, címermi a erbami. Ešte videl Štúr človeka, človeka
            čistého v miliónoch sedliactva slovenského, t. j. ľudu usadleného na území svojom
            predhistorickom v dedinách, mestečkách, podhradiach, lazoch a kopaniciach svojich. Ale
            už i tento čistý človek — pravda, len namyslený Mickiewicz-Štúrovskými veľduchmi — už i
            sedľač slovenská strmhlavo počínala opúšťať svoj medovec a rútiť sa do kumštovného,
            pálenčiarskeho opilstva. Dlhostoleté otroctvo zotrelo z neho peľ pôvodnej jeho
            prirodzenosti, takže už i z tejto najpočetnejšej vrstvy národa vyrastali odpory. Mnoho
            sme všetci pri zakladaní spolkov miernosti trpieť museli od sedliactva. Odvaha junácka
            vyžadovala sa od takého mysliteľa prísneho, ako bol Štúr, od takého znateľa národa
            svojho, strateného v miešanine plytkých a malých záujmov, predstavovať si všetky tieto
            vrstvy a odtienky v jednote pojmu národa; a Štúr mal tú odvahu menom pochopu čistého a
            idey čistej vyhlásiť národ slovenský za národ rovnoprávny s trebárs ktorým národom v
            zemi tejto. Kossuth odpovedal mu na to, že nie národ, ale fajta sú Slováci; Deák zas na
            to odpovedal, že to nie je národ, ale národnosť! Hlúposti nad hlúposti zjavovali sa v
            odvetách na kladný pojem Štúrov, ktorý i dnes ešte pevne stojí, už či sa to klame s
            Kossuthom o fajte mysliac, či s Deákom národnosť bez národa stanoviac. Jedno je, národ
            slovenský je tu, a je tu i dnes už uvedomelejší, než bol, keď mu to Štúr tlmočil a do
            hlavy vbíjal. Na tej veci už nič nezmenia ani zákony, ani brožúry, a príde čas, kde i
            protivníci zase budú sa k nám prihovárať: „Môj, náš atď. milý národe slovenský.“ Národ
            náš je pozícia, či pohliadneš na najdrahocennejšie pole obeti krve, či na tvrdú pôdu
            hradských, či na dno voždy vyprázdňovanej truhlice dôchodkov štátnych, či na rozsiahle
            polia, nivy, hory Slovenska, všade, všade pozitívne, mnohočíselne, mnohoplatne stojí
            národ slovenský ako stĺp nerozborný štátu a cirkvi. Strašidlo večné tým nespravodlivým,
            ktorí ho umlčať chcú.
Ale toto snaženie základné a dejetvorné, ktorého ovocie už potomstvo okúsilo a
            okusovať bude čím diaľ tým viac, hnusné opachy vyvolalo do boja proti bohatierovi
            Štúrovi; k renegátstvu blbému sprostej ziskovnosti pripojila sa ešte chorobná ctižiadosť
            učenej mladosti; táto posledná lapkala sa za kepienčoky tých velikých politikov, ktorým
            snívalo sa vždy o pätnásťmiliónovom národe maďarskom. Slovenský národ ešte si len oči
            začal pretierať po dlhom, dlhom sne, už mu hučali do uší, a do očí, že je on Uhor, a to
            že znamená Maďara, a maďarsky že nádobno sa mu učiť, aby čo skôr zabudol, že jesto na
            svete národ, ktorý menoval sa od starovekosti národom slovenským. Hričovan a
            Predmierčan, ktorý čítať nevedel, už bol Maďarom — v mysli tejto „učenej mládeže
            maďarskej“. K tejto učenosti nevyhľadávalo sa veľa, preto sa aj v krátkom čase veľmi,
            veľmi rozšírila; kde najviacej hlúposti vládlo, tam bolo najviacej takejto učenosti. Z
            tejto bariny vyliahli sa potom tie opachy, na Štúra sa vyvalivšie. Junač Štúrova ovšem
            nezaháľala s vodcom-bohatierom svojím. Na tie velice reálne odpory vyrútili sa
            onakvejšie štúdiá čipernej mládeže, tam veselá pieseň národná, tu ostrá satira, režúca
            do živého, vyletela sťa orlica k obrane mláďat svojich, tu vážny pedagóg nechal blýskať
            praktické svoje návody k vzdelaniu národa smerujúce, ktoré tmumilov bláznivých ožiarili
            v celej ich nahote, zas inde zastal si mocne filozof, trančírujúc múdrosť tú, ktorá
            oddišputovať chcela národu jeho prirodzené právo na národnosť svoju a vyvodiac následky
            zlé z takej prevrátenosti, ubil ju dôvodmi nepodvratiteľnými; hen zas historik čítal
            levíty sprostej chase, falšujúcej blbe jasnú a zreteľnú históriu; právnik, teológ, lekár
            hýbali sa mocne zo školy Štúrovej a vyrážali do táborov hlupáctva. Hlupáctvo sa zase
            opieralo o masy, o vládne kruhy, o políciu.
Po útokoch blbstva a svereposti nasledovali troštička diplomatickejšie, ale nie menej
            sverepé útoky na nás. Bude mi už odsiaľ častejšie v životopis tento miešať i svoje
            vlastné skúsenosti ako súdruha Štúrovho. Naši nepriatelia boli dosť nešľachetní z ríše
            ideálov zostupovať do bahna pletích, z logiky a poézie do teremov polície a cenzúry. Mne
            napr. sotva začal som vydávať „Slovenské pohľady“, časopis literárny, v neurčitých
            dobách vychádzajúci, zakázali ho ako noviny a keď cenzor skalický, statočný
            františkánsky gvardián Pater Anselmus remonštroval,
[
1239
]
že však to nie sú noviny, ale v neistých lehotách vychádzať sľubujúci veľmi
            solídny literárny tiskopis, dostal stereotypnú frázu ako rozkaz, že „ephemerides
            Slovenskie Pohľady“
[
1240
]
sa zakazujú. Podobne II. roč. „Nitry“ „ob nimiam Slavismi protectionem“
[
1241
]
poslaný mi z Banskej Bystrice späť so stereotypným „non admittitur ad typum“.
[
1242
]
Štúra mali tam v Bratislave na očiach nielen polícia, mešťanosta
[
1243
]
a cenzor, ale aj dobrovoľní pandúri maďarizmu a fanatickej premrštenosti
            maďaromanov, ktorí boli mu vždy na pätách a stretali ho, kadenáhle z domu vykročili. Na
            cenzora žaluje sa Ctibohovi Zochovi takto: „Cenzúru máme hroznú. Už mi je s ňou nie do
            vydržania. Všetko, čo je len trochu slobodnejšie a najmä o ľude našom, maže a vytiera sa
            nemilosrdne. Len predošlý týždeň mi sedem článkov celkom vytrela. Tu je potom nie div,
            že človek na všelijaké myšlienky prichodí. A dajedni naši mladí ľudia hromžia, že čo
            vraj naše noviny nie sú celkom duchom demokratickým písané? Ja už veru sám skoro mám
            dosť všetkého.“
Ach, milý Ľudovít, koľko ráz i ty, i my ostatní stali sme sa s týmito lamentovaním
            luhármi? Vždy sa nám zdalo, že už tuším je toho utrpenia všelijakého dosť a že už
            vypovieš ty a vypovieme my ostatní službu takú, kde ani tým, ktorým slúžime, nepozdáva
            sa dielo naše, a predhamovali sa sily národa. Národ je rozčesnutý na dve sa vždy len
            nanovo priahali sme sa v jarmo dedičnej idey. Bieda bola i v tom dualizme cirkevnom,
[
1244
]
v akom vierovyznania, rímsko-katolícke a evanjelícke a. v. Obe tieto zásady,
            ako rozdielnym názorom sveta hovejú a v základe odchodné náuky zvestujú, tak aj
            rozdielne charaktery a odchodného ducha v národoch vytvárajú. Tento duch rušil i tu
            dielo tak ťažko života domáhajúce sa vzdor tomu, že obe strany, nakoľko obudené boli
            ideou národnosti a povedomosťou svojstva ľudsko-národného, za jedným snažili sa cieľom.
Zjednotiť sa v tom jednom cieli prebudenia národa slovenského k povedomosti národnej
            a tým k dosaženiu i práv politických národu ako takému prináležajúcich namáhal sa Štúr
            ako zorganizovaním reči národnej, tak i slúžením spravodlivosťou a pravdou obom stranám
            vierovyznanským v národe. Ale čujme zase jeho samého, ako žaluje sa na svoj vek. Píše
            Zochovi: „Mám s novinami opravdový kríž. Podám-li v nich evanjelickú zprávu, mrzia sa
            katolíci a odhadzujú sa od novín, dám-li katolícku, hromžia evanjelici a novín sa tiež
            odriekajú. Už som veru chcel všetky náboženské zprávy vonkoncom vynechať, ale sa to
            nedá. Z tej príčiny, že u evanjelikov je náboženstvo viac ako u katolíkov s národnosťou
            spojené, ustanovil som dávať do novín len také cirkevné zprávy, ktoré majú vzťah aj na
            národnosť; že ale u katolíkov tohoto spojenia niet, na náhradu dávať im budem holé
            katolícke zprávy. Nepredpojatí a nie jednostranní budú snáď s týmto spokojní.“
Dielo bolo zo všetkých ohľadov ťažké, ťažkosť táto prirodzená, preskočiť nedala sa a
            nádobno bolo ju premôcť, keď už nie samému Štúrovi, teda všetkým nám, a keď aj nám nie
            dokonca, národu konečne nádobno bude ju stroviť a prevládať, ak nemá zahynúť na veky k
            žiaľu ako katolíckych, tak evanjelických nebešťanov. — Množstvo maličkých intríg,
            klebiet, hlúpostí, márností, malých aj veľkých ľudí plietlo a pletie sa podnes do cesty
            bodrých a statočných bojovníkov za národný byt Slovákov. Tak žaluje sa Štúr zo dňa 12.
            júla 1846 Zochovi: „Protivníci naši dolapili teraz dobrú príležitosť robiť a intrigovať
            proti nám. Proti mne intríg kopa a sila! Už si mi i Ty dajedné chýry popísal, teraz Ti
            ja idem dačo napísať. Počúvam, že barón Jeszenák po Gemeri roztrusuje, že za Ďurčekom
            (odbaveným bohoslovcom), o ktorom vari vieš, že prestúpil a ktorý vraj bol pri
            slovenskej redakcii, celá redakcia pôjde a tiež prestúpi“ atď. Tak sami evanjelici
            robili kapitál národno-maďarský z prestupu jedného slovenského teológa na katolícku
            vieru. Štúr jednak ďaleko stál ako od proselytizmu
[
1245
]
katolíckeho, tak od premrštenosti protestantskej, vysoko nad protivami
            týmito stálo mu blaho národa slovenského.
Čujme ho ešte i o tomto predmete. V rokoch štyridsiatich veľa zrobil po svete
            racionalistickom nemecký premrštenec Ronge, jeho zásady prirodzene i u racionalistov
            uhorského protestantstva súhlas našli. Zoch bol pozitívna nátura a hádal sa často proti
            blúzneniu tomuto, o čom si i so Štúrom myšlienky zamieňal. Štúr mu píše zo dňa 25.
            januára 1846: „Dobre si pochopil Rongeho, nieto v tom nemeckom sektárstve nič pre
            Slovana, ten celý sansculotizmus
[
1246
]
náboženský je proti duchu života a sveta nášho, preto my bojovať musíme
            proti nemu. Pravda, že racionalisti zaňho budú — ale celý racionalizmus je len handra, z
            ktorej nám nikdy nitky netreba. Von a preč s ním z nášho kraja i života.“
A zase zo dňa 23. februára 1846 píše: „Počujem, že sa vraj daktorí racionalisti nad
            tým zastavujú, čo sme proti Rongemu písali (t. j. v Novinách a Orlovi), ale tomu niet sa
            čo diviť! Akože by sa nezastavovali? Hlava plná nemčúrskych reflexií, život telesný, to
            je to pre ctiteľov Rongeho. Či vieš, pre koho je Rongeho cirkev a čo vykvitlo z nej?
            Princíp mladej Nemeckej, a je ona súca pre kadejakého Laubeho,
[
1247
]
Schuselku
[
1248
]
(tento vtedy bol rabiátnym Rongistom a slavožrútom, potom ale na konci
            činnosti svojej literárno-politickej celkom zmenil sa! H.) atď., týchto zvláštnych a
            zaťatých nepriateľov Slovanstva; ba celý rongeizmus nič nie je inšieho ako
            sansculotizmus náboženský a otriasanina nemecká. — Takže sa vraj zastavujú daktorí, že
            nedržíme s maďarskou stránkou liberálnou — ale títo krátkozrakí ľudia ani akomak potreby
            a stav národa svojho neznajú. Chcú držať so stránkou liberálnou a nevedia, že je to len
            rafinovaný maďarizmus a aristokratizmus nadutý. Inšie my zásady máme v novinách, nad
            ktorými sa iste páni liberalisti zastavujú, dobre vediac, že pracujeme za dobro ľudu. A
            čože sa prtošia? Či nevidia, čo sme od vlády dostali? Vláda nám teraz hovie vo všetkom,
            dala nám noviny, ide nám potvrdiť Tatrín, stolicu slovanskú
[
1249
]
atď. Či máme proti nej písať? Či nám, keby sme sa proti nej ozvali, jedno
            jej kývnutie všetko nemôže zničiť? A či tí páni quaisiliberalisti
[
1250
]
to, čo by sme utratili sebevoľne, budú nám v stave vybojovať? Ale dosť o
            týchto ľuďoch, čo ani na piaď od nosa nevidia. Dostal som nedávno listy z Turca i
            Trenčína, že tam, keď nám vláda potvrdí Tatrín, div katolíckych farárov, kanonikov a
            inších pánov doňho povstupuje!“
Štúr hľadel tu optimisticky, ako už bola jeho prirodzenosť a obrazotvornosť; pravda
            je, že boli chladnejší našinci, a to sami učeníci jeho, ktorí hovorili: „Nuž či nám je
            udržovať niečo, konzervovať, aby sme s konzervatívcami držali? Čože máme ku
            konzervovaniu? To otroctvo večné?“ Pravdu mali oni i Štúr; tento mal archimedický punkt
[
1251
]
v jeho novinách o nádejnom Tatríne, z ktorého zdvihnúť chcel slovenský
            národ, preto si obraňoval ten punkt ako zreničku v oku svojom orličom, najmä keď na poli
            cirkvi už i jeden taký punkt, v katedre slovanskej v Bratislave, spod nôh mu vytrhnutý
            bol, oni, medzi ktorých i ja náležal som, videli sme len samú biedu, samé otroctvo v
            národe navzdor novinám — o Tatríne mysleli sme i tak byť presvedčenými, že je to len
            straka na kole, ktorú nám jednotliví štátnici ukazovali — a preto zmýšľali sme nie síce
            dákou nevčasnou, haraburdáckou a tou quasiliberalistickou opozíciou, zmariť výdobytky,
            ač chatrné, predsa však drahocenné čo do cieľov ďalších, ale ráznejším vystupovaním za
            práva národa nášho. Štúr bol neraz domrzený našimi glosami na jeho optimizmus, ale on
            rútil sa odvážne za cieľom svojím. Milená myšlienka jeho vymôcť povolenie Tatrínu
            nedávala mu pokojne spať. Jeho účinkovanie za spolok tento bolo veliké a čo týče sa
            zbierania a zhromažďovania údov, teda nebolo nad neho. V trenčianskom duchovenstve
            katolíckom mal velikých priateľov, o ktorých píše v jednom liste: „Trenčín sa zadržal
            najlepšie, ale aj na zemi tejto historickej katolícki farári s celou dušou robili,
            pracovali. To sú Ti, braček, duše vrúcne, čisto ľudské, nekonečne vyššie nad mnohých
            našich nemčúnskych racionalistov!“ (Zo dňa 23. februára 1846.)
Štúrovo presvedčenie bolo statočné, na premisách solídnych, logicky založených,
            štátoprávnych, politických a pokroku modernému idei národnostnej primeraných, nadovšetko
            ale na historickom, nutnou dôslednosťou sa nesúcom rozvoji národov európskych zosnované.
            Liberalizmus Rongeho v cirkvi a Kossuthy-Zayovský liberalizmus politický boli Štúrovi
            jedna a tá samá vec, jedna a tá samá mätež a konfúzia pochopov. Rozdiel videl len v
            osobách, tam reflektívneho Nemca, tu fiškálskeho Maďara. Nemec chcel prevrat v pochopoch
            daných cirkvou a vývojom historickým kresťanstva ustálených, prijatých, stoletiami
            sankcionovaných; renegát, pomaďarčený bačkorový zeman
[
1252
]
Kossuth chcel deväťstoročné pochopy štátu uhorského prevrátiť na jednotný,
            jednoliaty štát maďarský s panstvom maďarizmu nad autochtomy tuzemcov nemaďarských.
            Oboje možno bolo iba víťazným prevratom, revolúciou tak víťaznou, že by samé dynastie
            mnohých štátov boli sa jej museli poddať alebo abdikovať.
No už, dôvodil Štúr, to len nie je ľahká vec ani pre Rongeho ani pre Kossutha, a skôr
            títo vyžijú sa než idey cirkvi a národy svätoštefanskej koruny. Preto aj vláda naša
            nemôže nevidieť tie mnohé národy, z ktorých my Slováci medzi najvernejších náležíme,
            ktoré ťažko nesú tieto Kossuthove ašpirácie a ktoré v deň zlý dobré služby môžu vláde
            navzájom preukázať; áno, vláda náš národ musí podporovať vo svojom vlastnom záujme.
A toto dôvodenie jeho získalo mu šľachetných mužov, ktorých pamiatka trvať bude v
            národe naveky, ako bol komjatický katolícky farár Caban,
[
1253
]
veselský, farár Juraj Holček
[
1254
]
atď., ktorí pomáhali a obetné cesty podujímali v službe Tatrína, veriac, že
            práca ich nemôže byť darobná.
Tatrín bol Štúrovi baranom útočníka na bašty zámku
[
1255
]
v nádeji, že pomocou jeho dobudne toho opevneného hradu Siona,
[
1256
]
spásy ľudu slovenského. Preto bol vždy zastancom jeho diela, ďalekocieľneho
            proti všelijakej úzkoprsosti a obmedzenosti. Tak bojazlivosť predsedníctva tatrínskeho,
[
1257
]
s ktorým pokladník Fejérpataky súcitil, chcelo zasadnutie výborové viacej
            len potíšku a súkromne odbavovať, s vytvorením verejnosti národoľubnej. O čom ostatne
            ovšem ani v stanovách dostatočne postarano nebolo. Zápal je vôbec zlý organizátor. Štúr,
            majúc na mysli nádeje národa, mládež, na všetky strany mocne pôsobil za to, aby práve
            táto priťahovaná bola k pospolitým veciam národa. A keď Hodža zaumienil si bol roku 1846
            k 16. septembru zvolať Tatrín, písal Štúr zo dňa 17. mája tohože roku Zochovi: „Zle robí
            Hodža, že Tatrín na 16. septembra chce ohlásiť. Písal som mu pár listov, aby to nerobil,
            ale radšej Tatrín stred leta, v júli alebo auguste držal,
[
1258
]
a síce zato, aby nezdalo sa, že mládež zo zhromaždenia vytvoriť chceme,
            ktorú musíme radšej k veciam pospolitým mať a ju k sebe prirovnať. My beztak odtiaľto —
            z Bratislavy — bez najmenšej strannosti do Tatrína pôjdeme, kde zase len tí budú mať
            právo hlasovať, ktorí sú riadni jeho údovia. Chystajú sa i daktorí profesori ta prísť,
            ktorí by tiež takým činom vytvorení boli. Písal som už v tejto veci aj druhým našim.
            Nože! braček, ak to za dobré uznávaš, buď za to, aby sa Tatrín v lete držal, aby sme tak
            podozreniu pri mládeži vyhli sa.“
Pri vnútornej zriadenosti Tatrína, pri praktickom jeho zasadnutí, účinkovaní, ako na
            jednotlivých údov, tak na obecenstvo, ale hlavne pri vymáhaní mu potvrdenia
            vrchnostenského ležal celý duch Štúrov. On umetal cesty a chodníky novej deputácii,
            ktorá mala založiť všetky dviháky vo Viedni i v Budíne. Do Budína zorganizoval deputáciu
            cieľom informovania, získajúc pre túto záležitosť smelých a hlboko pojímajúcich
            povinnosti naproti národu, tak nesmierne hnetenému a ubíjanému, mnou už častejšie
            spomínaných, nezapomenuteľných Cabana a Holčeka.
[
1259
]
Dojímavo je zvedieť, ako vedel Ľudovít pomáhať a obľahčovať cesty tým, ktorí
            už raz vydali sa vo službu národa. Takto píše o prvom tatrínskom vyslanstve vysoko
            postavenému a v Pešti vplyv i známosti obšírne majúcemu jednému našincovi, ja nazdávam
            sa, že to bol Doležálek
[
1260
]
alebo Hamuljak — nemám obálky, z ktorej bych autenticky udať mohol adresáta,
            ale zavieram pravdepodobne hlavne na Doležálka:
[
1261
]
„V Prešporku 8. septembra 1845.
[
1262
]
Urodzený, Vysokoctený Pane! Vyslanstvo Tatrínske do Budína ku kráľ. rade,
            strany informácie o veciach Tatrínskych poslané a z dvoch katolíckych pp. farárov, ako
            p. Ďorďa Holčeka, veselského, a. p. Ondreja Cabana, komjatického záležiace, nastávajúci
            pondelok na Komárno do Budína sa vystrojí, ako mi to p. Ďorď Holček vo včerajšom svojom
            liste oznamuje. P. Ď. Holček v tom istom liste žiada o daktoré porady v Budíne a spolu
            prosí, aby som mu zaraz odpísal, čo som ja včera i naskutku urobil, medzitým spolu i to
            žiada, aby, jestli že by ho už doma môj list nezastihnul, Vás prvého naše vyslanstvo
            mieni navštíviť. Na toto vyzvanie opovažujem sa teda Vašej Milosti písať, spolu o
            najsrdečnejšej náklonnosti Vašej Milosti k nášmu národu slovenskému presvedčený, prosiac
            Vás úctive, keby ste tieto priateľské porady našim pp. vyslancom oznámili, hlavne ale a
            nadovšetko, Vy svojou pomocou láskave ich podporovať ráčili. Podľa mojej mienky
            navštíviť by mali títo páni hlavne kr. námestníka Štefana
[
1263
]
(ktorého síce teraz v Budíne niet, ktorého ale pod snemom, aby tu neskôr
            navštívili, našich pp. vyslancov prosiť budeme), namest. predsedníka kráľ. rady, baróna Vayho
[
1264
]
(tento pán, keď som uňho v záležitosti novín bol, mňa veľmi vlídne a
            prívetive prijal) a Taverníka.
[
1265
]
Okrem týchto hlavných veľmi dobre bude navštíviť kráľovského radcu Havasa,
[
1266
]
o ktorom počujem, že nám je skryte priateľsky oddaný. Škoda, že nášho
            výborného O.
[
1267
]
teraz tam niet, jeho ale takrečeno sekretár Gregorovič,
[
1268
]
keď by ho naši pp. vyslanci nájsť mohli, by šiel myslím s nimi k p. Havasovi
            i k druhým pánom. I tajomníka kráľovskej rady p. Geromettu radil náš drahý Eugen Gerometta
[
1269
]
navštíviť. Náš drahý Kadavý, ak sa nebude sťažovať našim pp. vyslancom ho
            nájsť, bude im iste na dobrej pomoci. Čo by mali naši vyslanci na príležitých miestach
            hovoriť podľa mojej mienky je asi toto: že cieľ nášho spolku je hlavne dobré, užitočné
            knihy pre ľud pospolitý vydávať, najmä z hospodárskeho a priemyselného ohľadu, a že keď
            u nás sú ľudia najviac nemajetní, k hojnejšiemu vydávaniu kníh spolku treba. Pritom nech
            sa vždy a vždy osvedčujú, že najmenšiu protivnosť proti diplomatickej reči nemáme a
            naším spolkom vzbudiť nechceme, že sme my oddaní vlasti našej atď. — Nebude od veci vždy
            odvolávať sa na Maticu srbskú v Pešti,
[
1270
]
ktorá i ročné svoje zhromaždenia, a to vo veľkom počte, držiava. Počul som,
            že sa na tohoročnom našom zhromaždení tatrínskom dajedni páni v Budíne zastavovali, —
            nech teda naši vyslanci, keby to prišlo do reči, vyslovia sa, že to bola sednica
            najpokojnejšia, že sa tam len rokovalo o literárnych záležitostiach a že boli prítomní i
            dvaja slúžnodvorskovia.
[
1271
]
Po odbavení vyslanstva ráčte povedať tým pánom, aby hneď jeden z nich poslal
            úradnú zprávu p. predsedníkovi tatrínskemu do Liptova. Teraz ale ešte naposledok buďte
            im Vy radcom a vodcom a budete iste radcom najlepším. Vašej Milosti
[
1272
]
srdečný ctiteľ Ľudovít Štúr.“
List tento je verný obraz duše šľachetnej Štúrovej. Lojalita jeho, jeho viera v
            úradné vrstvy, že tie pomôcť národu nášmu chcieť budú, jeho vôľa ešte len i tie slová
            vyberať a vyslancom do úst klásť tak, ako to mal za cieľu najprimeranejšie, patrne hľadí
            z listu tohoto nám šťastným strážcom takýchto pamiatok po mužoch zaslúžilých
            zachovaného.
Vyslanci vykonali svoju povinnosť náležite, ale vec nepohla sa ďalej; tam dul vietor
            neprajný životu biednych Slovákov. Štúra nezdar ten nezronil, ale múdrejším učinil, a čo
            tam dolu vytýkali Tatrínu, on napraviť hľadel a upravil do foriem hladších a
            stroviteľnejších a dumal a pracoval zimničným rozochvením na novej deputácii, ktorá by
            sa zrovna k najvyššej vláde do Viedne odobrala a vec prísnejšie a doliehavejšie súrila.
            Ale nedajbože nájsť mužov. Mňa, pravda, znal Ľudovít byť vždy hotovým, ale jednak znal
            moju nechuť pesimistickú k hľadaniu tých kľučiek veľkopanských, jednak chcel autority
            dáke, už či cirkevné, či politické, či rodové mať v čele takej deputácie, a preto nechal
            mňa na pokoji. Ja pracoval vtedy tuho na cirkevnom poli, prostredne tak slúžiac i
            národu. Vtedy zbraňami cirkevnými útokom hnal Zay na národ náš. Ja teda schápal cirkevné zbrane
[
1273
]
a tými porážal a hlavy utínal novým týmto apoštolom maďarského evanjelia.
            Preto aj keď mi ťažkosti svoje prednášal Štúr s organizovaním novej deputácie tatrínskej
[
1274
]
spojené, dostal nie dosť veselú vo zmysle svojom moju odpoveď: „Braček
            Lajko, neunúvaj sa podaromnici! ak nechceš byť zase oklamaný, pre náš národ u sveta
            ničoho nedosiahneš, poruč Bohu vec a nechaj sa jeho starať, ty ale bojuj ďalej o národa
            česť a spásu prostriedkami a zbraňami zo samého národa váženými. Buď len národ a
            zobúdzaj jeho synov a dcéry, stárež i mládež, ako dá sa, a nečakaj nič od tých panských
            kľučiek!“
Štúr ale mal svoju myšlienku: „A ja musím vec najvyššej vláde predniesť, staň sa čo
            staň,“ a hľadal a súril a volal po deputácii národno-literárnej. Tak sme sa my to ozaj
            tu i tu delievali druh od druha presvedčením a názormi, ako píše sám Štúr (v prímluve
            svojej
„Nárečia Slovenskuo“
, str. 8): „Ako vlny vo zbehu prudkom
            sme sa od seba odrazili, ale zas z odrazenia nášho, vidiac, že na jedno bije, za jedným
            horí myseľ naša, sme si do náručia leteli a zas spojenými úmyslami ďalej sme sa
            poberali.“
Môj blud bol, že som si predstavoval národ ako leva driemajúceho, ktorému treba len
            zdurkať a zdvihne sa celý razom na zadné, hotový šmariť sa bleskom myšlienky mojej na
            vraha. Tohoto bludu časť stopy zaznačené sú dejmi, ktoré príde mi spomenúť ešte; nie
            driemajúci, ale nezdravý, sputnaný, zranený, z desiatich rán krvácajúci lev bol vtedy
            národ náš. I vzchopil sa jedným alebo druhým údom i zdvihol ohon i zareval zúfalo, ale
            iné údy vypovedali službu!
Štúrovi sľubovali mnohí zobrať sa, a už bol i čas určený zaviesť skvelú národnú
            deputáciu pred trón s prosbami o potvrdenie Tatrína, ale keď prišlo k veci, tí
            najčelnejší vystali.
[
1275
]
Jeden mal svoju vrodenú chybu, pekných síce darov a nadania širokého, ale
            slabej odvahy a širokých reflexií, druhý otočený rodinnými pomermi siahajúcimi do radov
            polbôžkov aristokratických — vždy „Numero Sicher“
[
1276
]
s výhľadmi na prospech špekulujúcich — pri vernej láske k národu, splietol
            sa v rozhodnom okamžení, cnosť s hriechom spriatelila sa a splodila mdlobu nečinnú,
            tretí hovejúc pohodliu a zariadiac sa skvostom nad možnosť siahajúcim, bol práve v tú
            dobu, keď treba bolo peňazí na cesty v službe národa, hatený a nedostavil sa. Rok 1846
            letel už ku koncu svojmu — keď odhodiac Štúr všetky svoje rátaniny na skvelosť
            deputácie, siahol po najistejších a vždy bezpečných — aby vyšiel z trudného postavenia
            idealizmu svojho. Nezastal dlho v tom trápnom postavení duše svojej, ale jednal hneď
            reálne. Opíšuc trápne postavenie svoje, písal Zochovi dňa 13. novembra 1846: „Išli sme
            teda iba my, aby sme Slovensko v hanbe nenechali, to jest Mazúr, Hurban a ja.“
Keď nemohol zohnať skvelejšiej deputácie, ktorá by bola odhodlala sa ísť pred trón,
            konečne siahol po nás dvoch, tých najmenej naladených k beznádejnej práci s mnohými
            útratami a stratou času spojenej. O názore svojom som už hovoril. O Mazúrovi nádobno
            pripomenúť, že to bol jeden z tých tichých géniov, ktorí odboru svojmu žijúc — bol
            nielen úradom svojím inžinier panstiev pálfyovských v Stupave a kdekoľvek ležali
            rozsiahle dynastov týchto latifundie, ale i geniálnym v odbore svojom mysliteľom — vrelú
            lásku k národu svojmu prechovával, ktorý ale nevedel sa zmieriť s týmto novým rúchom,
            menovite čo týkalo sa povýšenia slovenčiny na reč literárnu. Bol on evanjelik zo
            Skalice, mluva jeho bohoslužobná i obecná, teda materinská, bola česká, aspoň
            československá, aká hovorí sa v susednej Morave až na to briezkavé
r
. Bol vychovanec slovutných toho času národných mužov Ďugu,
            farára, a Holiča,
[
1277
]
učiteľa.
[
1278
]
Bol to muž velikej, pravej lásky k národu svojmu, lásky takej, ktorá i to,
            čo nezdalo sa pochopu jeho, koriac sa rovnej sebe láske druhov dosvedčených, v dobrej
            viere za svoje prijímala a celou silou vrúcnosti a opravdovosti svojej podporovala.
            Láska, tá pravá, obetivá, seba samú zapierajúca láska bol tento Pavel Mazúr. On celou
            váhou svojich darov, prostriedkov a vplyvu, ktoré boli nemalé, podporoval vec národnú.
            Štúr teda v úzkostiach postavený tohoto Pavla, mocného láskou, vyzval, aby pripojil sa
            ku deputácii národnej, ktorá by u Jeho Veličenstva, ako aj u najvyššej jeho vlády
            konečné potvrdenie Tatrína vymáhala.
Mazúr bol postava panská, strednej výšky, plecitý, širokých pŕs, dobre chovaný,
            obličaja okrúhleho, výrazu hlbokého, melancholického, veľké sivé oči, gaštanové vlasy a
            bajúz krášlili tú tichú, vysokým čelom ožiarenú, dobrotou usmievajúcu sa tvár. On bol
            reformátorom statkov pálfyovských a vo vysokej priazni panstva svojho; neverím, že by
            mnoho takých charakterov našlo sa teraz, ktorí v tak vysokom postavení v rodine
            najvyššej aristokracie nachádzajúc sa, smelým vedomím vyžiadali by si dovolenú, aby ju
            užili k reprezentovaniu najpotlačenejšieho ľudu pred najvyšším trónom. Mazúrovi bolo
            najvyšším blaho a osveta jeho národa.
„Nuž teda, tres faciunt collegium,“
[
1280
]
vravel som, vstupujúc na konci októbra 1846 do redakcie „Národných
            slovenských novín“ a zhliadnuc Mazúra sediaceho na pohovke u Štúra. Uvítali ma oba s
            radosťou. „Veru som sa bál,“ hovoril Mazúr, „že ani Vy neprídete, keď už toľkí
            vypovedali! Zaplať pánboh, zaplať pánboh! Však sa len predsa má dozvedieť kráľ, čo sa v
            jeho krajine s tak veľkou masou národa vystrája!“ Štúr s najväčšou nádejou rozprával o
            záležitostiach tatrínskych, o povestiach dobrých a mnohosľubných, nesúcich sa o diele
            tom z Viedne. Ja síce väčšiu váhu kládol som na neprajné úkazy času, ktoré nám
            zvestovali Caban a Holček z Budína a bol som Tomášom proti Ľudovítovi,
[
1281
]
kladúcemu váhu na jedine smerodajné kruhy viedenské. „No veď,“ hovoril Štúr,
            „tomu je pomoc, ja som už i tak s poradou predsedu Tatrína porobil zmeny v tých
            punktoch, na ktorých zastavovali sa v Budíne,“ a my skutočne za dobré uznali pojediné
            premeny v stanovách.
Výborný Mazúr usmievajúc sa mienil tiež naproti môjmu pesimizmu, že skutočne jesto
            nádeja zdaru s Tatrínom, keď vraj vyššia šľachta, s ktorou mal on veľa príležitostí
            obcovať, naskrze nezdieľa ten národomorný fanatizmus maďarónov, zväčša len úrado- a
            chlebolovných renegátov, a sám najvyšší dvor nemôže nevidieť dôležitosť velikú národa
            nášho, centrálne Karpaty obývajúceho.
Mojou slabosťou nebývalo nikdy kaziť bratom, spoločníkom jednej slasti i strasti
            dobrý ich humor; ani som nebýval nikdy priateľom tých strašimiškov, ktorí zo strachu
            pred vojnou prerokúvajú nezdar, súc hotovým vždy ísť bár o polnoci do boja za národ a
            pravdu: preto nekazil som kolegom a súpútnikom svojim ružové naladenie. Po prípravách
            náležitých išli sme v dobrej zhode a zmužilou mysľou do Viedne.
[
1282
]
Výprava naša bola skutočne veľmi šťastná, čo týče sa prijatia nás, a oba moji
            kolegovia boli vždy toho najružovejšieho naladenia. Na mieste cisára a kráľa Ferdinanda
            dával audiencie arcivojvoda Ľudvik,
[
1283
]
ktorý veľmi pozorne a sympaticky k veci našej preslyšal Štúrovu reč a
            dopodrobna kládol nám ostatným otázky, vzťahujúce sa na predmet prosby našej. Napokon
            privolil blahosklonno k zvláštnej signatúre prosby našej,
[
1284
]
čo aj, ako sme pozdejšie presvedčili sa, v bohatej miere splnil, keď vymohol
            na kráľovi vlastnoručný rukopis Jeho Veličenstva, ktorým sa vec Tatrína kráľovskému
            kancelárovi a rade v Budíne
[
1285
]
ako žiadúca označuje. Nie menej prajné prijatí sme boli u kancelára
            uhorského grófa Antona Majlátha,
[
1286
]
ktorý sa až do jednotlivostí na pomery národa slovenského povypytoval. O
            literatúre slovenskej, o národnom hospodárstve, o pomere ľudu k panstvám, o cirkevných
            veciach, o pomeroch národnostných, menovite či sa odpomohlo tým žalobám, ktoré tuná pred
            pár rokmi skladané boli atď. Naposledy vyslovil sa veľmi prajne a sympaticky o národe
            slovenskom ako vernom dynastii, pokojnom a pobožnom, pritom ale všetkom veľmi utlačenom
            a opustenom, a chválil, že ho chceme povýšiť na stupeň vzdelaného národa. A keď sme na
            otázku, či sme i písomnú žiadosť zadali, nielen prisvedčili, ale dodali tiež, ako veľké
            nádeje skladáme do slov jeho cisársko-kráľovskej výsosti pána arcikniežaťa Ludvíka, on s
            osvedčením, že na ňom tiež iste schádzať nebude, aby sme dosiahli pekného cieľa, za
            ktorým sa tak obetivo nesieme, blahosklonno uklonil sa a prepustil nás. Musím sa
            priznať, že toto prijatie na mňa, považujúc môj pesimizmus, nekonečne prajno účinkovalo.
            Skutočne cítili sme sa u tohoto vysokého pána ako po domácky. Ach, veľa, veľa by inak
            bolo vypadlo s novšou históriou Uhorska, keby takíto mužovia boli viedli veci verejné.
            My sme s uschytením,
[
1287
]
strmo a vedome kráčali po dlažbách viedenských, nesúc sa ku sieni ministra
            grófa Kolovrata. Ja i Štúr boli sme už osobne známi a začali sme hneď slovančinou, gróf
            plynnou českou rečou odpovedal a povypytoval sa nás na všetko to novšie stíhanie
            Slovákov. Ba Štúr vedel vpliesť do reči i tú novšiu literárnu činnosť so slovenským
            nárečím, veľmi príhodne spojac ju s prostriedkami k obrane bytu národného Slovákov.
            Proti všepohlcujúcemu maďarizmu možno nám Slovákom iba jediným, domorodým patriotizmom a
            literárnou činnosťou slovenskou prospešne brániť sa. Kolovrat veľmi pozorne sledoval
            rozvody Štúrove a časti i prisviedčal horlivému rečníkovi. Za dobrej pol hodiny
            vyrozprávali sme mu všetko, čo nám na srdci ležalo, cítiac sa dobre u vysokého pána
            slovanského. Grófovi sme ihneď oddali odpis rekurzu nášho a stanov Tatrína, ktorý sľúbil
            všetko možné vykonať, aby sme dosiahli cieľa, ktorý len chválitebný byť môže každému
            dobre mysliacemu s človečenstvom. Všade nové idey, nové povzbudenie a skvelé nádeje! Ja
            som už pre samé nádeje počínal sa báť — nezdaru. Štúr ešte sám zašiel i k podkancelárovi
            grófovi Jurajovi Apponyimu,
[
1288
]
s ktorým osobne známy bol od času hľadania privilégia pre Noviny; ktorý ho
            tiež s najlepšími výhľadmi pre budúcnosť prepustil.
Okrem úradných týchto návštev pochodili sme ešte i kruhy slovanské, nachodivšie sa
            toho času vo Viedni, menovite boli sme u grófa Janka Dražkoviča, s ktorým sme my dvaja,
            Štúr a ja, osobne z Bratislavy známi boli a ktorý nás úspechmi juhoslovanského národa
            veľmi v nádejach našich posilnil, podrobne o pokrokoch v Chorvátsku nám zprávy podajúc;
            mali už i slovanskú stolicu na univerzite záhrebskej
[
1289
]
povolenú a činnosť literárna rozvíjať sa počínala utešene. Zaujímavá ďalej
            bola návšteva naša u černohorského vladyku, biskupa i kňaza najvyššieho Čiernej Hory,
            Petra Njegoša.
[
1290
]
Najkrajší to muž, aký len kedy v obraze myslieť dá sa, na postavu obor,
            ušľachtilej, krásnej, plnej života tváre, čiernych očú, básnik a vojak rovnako. Prijal
            nás primluvivších sa k nemu srbským nárečím, srdečne, tiskajúc nám pravice a povypytujúc
            sa nás po národe našom, ako žije a či má junákov. Ohľadom reči museli sme mu ukázať náš
            spôsob vyslovovania slov, predniesť jednu—druhú ukážku poézie národnej s jej
            výslovnosťou, akcentom atď. „Eh, váš jazyk je liep,“ poznamenával. Dopytoval sa i na
            literatúru, na štatistický pomer národa k Maďarom!
„Toto je radosť!“ zvolal Mazúr, keď sme išli z hostinca „U rímskeho cisára“ na
            Freiungu. „Takýchto má Slovanstvo mužov! A my sa máme čohosi báť?“ Celý zaľúbený do
            Petra Niegoša, do Dražkovića, do Kolovrata a iných, tešil sa úprimne, že mu daná bola
            táto príležitosť nahliadnuť veľkým oknom do Slovanstva. Takto deväťdňovým životom vo
            Viedni ľúbostno naladení posledný krát blížili sme sa k hostincu „U mesta Brna“, kde sme
            od počiatku obedovali.
„No ale dnes budete mojimi hosťami,“ sloví uveličený a uradovaný Mazúr, otvárajúc nám
            dvere a vpúšťajúc nás ako naozajstný domáci pán, a my vošli do „Brna“. Obed bol korenený
            veselými výhľadmi do tatrínskeho zhromaždenia, do budúcností slovanskej. Štúr mal plnú
            hlavu zpráv zo sveta slovanského, ktoré oprávňovali ružovo hľadieť na ten krásny svet
            budúcnosti a v takých chvíľach býval vždy dobrej vôle a rozmaru veselého, vtedy ho tešil
            každý malý kvietoček, ktorý vystreľoval zo zeme rodnej. Katedra slovanská v Záhrebe,
            cisárom založená, bola príležitosť ku ďalším kombináciám a precedent možnosti naplnenia
            nádejí, ktoré i Slovákom ukazovali sa toho času na vysokých smerodajných miestach. Brat
            Štúrov Karol nastupoval miesto mestského farára modranského po smrti Doležalovej.
[
1291
]
Mladoň našej školy, Mirko Domoľub Blažkovič, obdržal faru drienovskú, Janko
            Kalinčiak, najnadanejší poét školy Štúrovej, zaujal miesto rektora a profesora gymnázia
            modranského, národ na všetkých stranách počínal potriasať okovami, ktoré údy jeho
            tlačili a zvierali. Mazúr bol mimoriadne veselý a povie: „Nuž ale toľko dobrých zpráv a
            ešte sme si ani neťukli.“ Štúr chmatne svoj džbánčok s ležiakom a chce veselo
            zašromotiť, keď tu ale Mazúr hľadiaci do jedlopisu protestuje a hovorí: „Nie tak, veď
            len azda na také radostné zvesti nebudeme pivom pripíjať? Tu je „Johannisberger“, to
            bude akiste z Metternichovej vinice, bo ten má tam statky; nech porýnske víno ziskernatí
            tie rozkošné nádeje naše! Kellner! zwei Flaschen Johannisberger!“
[
1292
]
a za chvíľu stáli na stole dva vysoké cylindre
[
1293
]
s peknou etiketou „Johannisberger“.
*
Nuž tu sme pripíjali, pravda, len tak potíšku, bez dlhých rečí, svojim milostným
            ideám a ich nositeľom, čestitajúc si navzájom, že tak statočne vykonali sme svoju
            povinnosť.
Náš hostiteľ robí účet s kelnerom, ktorý čosi-kdesi hneď bol hotový, sumujúc: „Macht
            akkurat 12 Gulden und Wein 6 Gulden, macht zusammen 27 Gulden.“
[
1294
]
Toho času bolo v behu viedenské číslo,
[
1295
]
ale „U Brna“ bola rubrika pre zahraničné vína, nad ktorými stálo „Preise C. M.“.
[
1296
]
Toto C. M. nezbadal Mazúr a vzal milého kelnera na exámen, že ako to ráta,
            keď dvanásť a šesť je len osemnásť a on z toho robí dvadsaťsedem. Kelner pokorne ukázal
            na rubriku „Johannisbergera“ a náš milý Mazúr usmejúc sa zaplatil za náš obed
            dvadsaťsedem zlatých šajnových.
„Ťažko ide na svet veľké dieťa,“ hovoril Štúr na parolodi, ktorá nás viezla späť do
            Bratislavy, chlácholiac mňa, ktorého nanovo zmocňovali sa pesimistické obavy. „Nie je to
            div a ide všetko ťažko, ale konečne právo zvíťaziť musí, a nám sú prajné okolnosti.“ Ja
            zostal pri tom porovnaní a hovoril som, že sa mi zdá tiež, ako by to s tým slovenským
            chlapčiskom, tak ťažko zo života do života sa dostávajúcim, skutočne tak vypadalo, ako s
            tým ťažko sa rodiacim plodom ženy, pri ktorom i kliešte majú čo robiť. Mazúr nás len
            počúval, až naposledy sám usmejúc sa riekol: „Tuším, že to naposledy ozaj podľa
            Miloslava bude musieť ísť, jestli si tí páni v tom Budíne inak nenamyslia! Lebo veru
            takto to ďalej sotvy pôjde a naposledy budú i kliešte potrebné k dostaniu toho práva
            národného! Pravda je síce, že omnis comparatio claudicat,
[
1297
]
nuž ale právo zostane právom, a nám je potrebno predsa najprv len právo
            odôvodniť a domáhať sa ho. Veď nás história učí —“ „Nuž áno, áno,“ vpadol do toho ja,
            „história nás učí, že sa i to právo veľmi často železnými kliešťami vyťahovať muselo z
            rúk tyranov!“
Takými rozpravami krátili sme si čas. Ešte bol od Devína po Bratislavu malý dišput
            medzi mnou a Štúrom o povestiach, ktoré sa vtedy niesli o novom pápežovi Piovi IX.,
[
1298
]
že vraj vyzdvihne celibát a budú sa i katolícki kňazi smieť ženiť, čo by
            vraj nesmierne pozdvihlo národy, keď také množstvo učených a vysoko vzdelaných mužov
            stalo by sa zakladateľmi rodín, z ktorých by talenty k dobru človečenstva, umenia a vedy
            vychádzali. Ja som to mal za nemožné, aby kedy ktorý pápež mohol rozpustiť takto armádu
            cirkvi, nuž ale reku, keby sa to aj stalo, Ľudko môj, Ty bys’ nemal potom inšej roboty,
            ako na pohreb chodiť našim národným farárom. Štúr sa zasmial, porozumejúc narážke mojej
            na jeho hnev, na moje vzopretie sa celibátu kňazskému a vyslovenie sa, keď išiel na moju
            svadbu, že ide mi na pohreb.
V Bratislave nás čakalo prekvapenie. „Slováci bratislavskí“ uchystali nám privítanie
            v spevokole, kde nám ku pocte dňa 2. novembra na Strelnici dávaná bola hostina. Báseň —
            ak nemýlim sa, Bohuslavom Nosákom zložená a tu prednesená — vyšla v skvostnom vydaní pod
            týmto názvom: „Priateľom Slovenstva, od Jeho cis. kr. Jasnosti z Viedne sa navracajúcim,
            kde sa v záležitosti Potvrdenia Tatrína ustávali, dňa 2. listopadu a roku, v ktorom:
VVoLoV I LVbosťoV NaIVIššIeho Pána
StoLICa sLoVanská HorVátoM Ie Daná (1846)
obetujú Slováci Bratislavskí. V Bratislave 1846. Písmom Karola Fridricha Wiganda. Na
            titulnom liste je veniec. Básnik spieva medzi iným:
„Otcovia naši, čo ste roda slovo
teraz pred Pánom smelo vyslovili,
za česť národa pred oko Otcovo
vedení láskou vrúcnou predstúpili,
už či milosti JEHO blesk zasvieti
i nad Tatranské verné JEHO deti,
a či nám k prosbám ucha nenakloní,
národ Vás láskou a úctou osloní.
Vy ste poslušní boli vôli roda,
chtiví ju vyriecť na mieste vysokom,
tam kde každému duchovná svoboda
podaná býva najvyšším výrokom.
Vo Vás sa túžby národa spojili,
Vy Ste ich smelým duchom vyslovili:
preto Tatránskych krajov nádej mladá
tieto Vám city na znak úcty skladá.
Vítajte, statné duše! A my deti
Tatier Vás vrelou tu úctou vítame,
ta naša túžba v ústrety Vám letí,
bo roda spásu z úst Vašich čakáme!
Nech tak, lebo tak vec sa obrátila,
duša naša sa pred Vami sklonila.
Preto Vám teraz nádej Tatier mladá
citov tých veniec na znak úcty skladá.“
Tak sa to žilo vtedy, v nádejach a zase len v nádejach. Nádeje, kvietky jari útle,
            krásne, peristé, ako ste boli všetky mrazom opálené! Všetky zákonné kroky menom
            pracujúceho a všetky bremená znášajúceho národa činené nemali byť zdarené. Nový svet,
            oblažujúci liberalizmus vzal si za úlohu presvedčiť Slovákov, že pre nich niet práva ani
            zákona prajného, ktorý im neukladá bremená, zákon že nie je pre nich zákonom, že sú
            fajta osudom, ako Kossuth verejne v sneme vyslovil, k tomu len určená panštinu zrábať a
            — večne otročiť. Tatrín navzdor kráľovského i centrálnej viedenskej vlády prajného
            úsudku zmarený bol maďarským palatínom
[
1299
]
a jeho štátnikmi v Budíne. Povstal on znovu až r. 1863 ako „Matica
            slovenská“, ktorej spoluzakladateľom stal sa sám Jeho Veličenstvo cisár a kráľ náš
            milostivý František Jozef I. Ale už som zase von z krážu doby! — —
Rok 1846 išiel ku svojmu koncu. Idem tuná o sebe prehovoriť, ktorého tento rok
            dotýkal sa nie menej bolestne než priateľa môjho a súdruha, ktorému v pamäť tieto
            rozpomienky jedna na druhú s bolestným a rozochveným srdcom ukladám a zachovávam snáď
            pred obyčajným osudom takýchto kvietkov minulosti, v časoch búrne sa napred ženúcich a v
            šume prítomnosti ich zašľapávajúcich. Spoločné nám bolo dielo so Štúrom a spoloční i
            naši vrahovia, ktorí nám išli na život. Spoločne tiež bránili sme druh druha. A preto
            kto by o mojich osudoch v tomto období času v Štúrovom životopise čítať nechcel, nech
            preskočí tento maličký odsek, bez ktorého obíde sa pohodlne pri stopovaní Štúrovho
            života.
Tí samí, ktorí Štúra prenasledovali a s takým škrekom a toľkým hýbaním všetkých mocí
            nad ním zvíťazili, vrhli sa i na mňa, ktorý som krem toho i doma mal svojho moriaka,
            vrahov to pohybu národného. Títo číhali na mňa ako praví policajti a detektívi a zo
            všetkého hneď cirkevný, hneď politický proces mi robili. Ja nemal od r. 1843, v ktorom o
            svätodušných sviatkoch zvolený som bol za farára v Hlbokom, ani hodiny pokojnej, abych
            nebol stíhaný, honený a tríbený býval. Že som už ako kaplán pár spisov bol vydal,
            majúcich nameranie osvecovať, zábavou literárnou prebúdzať národné slovenské obecenstvo,
            malo byť príčinou k stíhaniu mňa cirkevnému; to bola päsť, pritlačená na oko cirkvi
            hlbockej, majúca jej ho vytlačiť. Táto zaiste práve pre túto vlastnosť jednohlasne si
            mňa zvolila za svojho farára; keď mne teda politická strana maďarónska uprieť chcela
            prijať faru hlbockú, jednak uderila do práva i cirkvi, i do práva môjho. Z toho povstali
            boje, útisky a oškodovanie ľudu hlbockého, ale na veci nezmenilo sa nič, ja som bol
            farárom samostatným a počínal som si slobodne. Ale činnosť moja prvá dvíhania morality a
            rozumného hospodárstva ľudu zrobila mi i medzi ľudom nepriateľov, všetci korheli spikli
            sa s vonkovskými nepriateľmi mojimi proti mne a zamiešali do toho i superintendenta
            Stromszkého a prešporských matadorov,
[
1300
]
o nič menšie nehútajúcich ako o vyhodení mňa z fary. V dedine robili sa
            nočné schôdzky, kde zbierali sa podpisy na žaloby proti mne. Takúto jednu spoločnosť
            prepadol som jeden raz o polnoci, súc zobudený kurátormi
[
1301
]
zo sna; chasa sa rozutekala pri príchode našom ako dym, keď vietor zafúkne.
            Bola to zberba hlbockých darebákov, korheľov a výstupníkov všetkého spôsobu, ktorým
            nabulíkovali maďaróni okolití, že keď zoberú sto podpisov, hneď Hurbana vyhodia a bude
            pokoj, t. j. budú bez útokov môcť i ďalej pálené piť. Zdravý zmysel národa premohol
            zberbu túto, bár tie žaloby skutočne až ku superintendentovi prišli. Ostatne priblbí
            boli sami v sebe, než aby i sami zlovoľní maďaróni prešporskí boli mohli radiť k
            započatiu akcie proti mne pre spolok miernosti.
Príhodnejšou dobou zdalo sa byť mojim odporníkom zakročiť proti mne z príčiny
            nasledujúcej: Roku 1844 o Veľkej noci zhovorila sa mládež bratislavská, dietálni
            Chorváti a Srbi,
[
1302
]
študujúci na lýceu a akadémii bratislavskej, že výlet urobia ku mne. A stalo
            sa skutočne, že v sobotu veľkonočnú zastali štyri vozíky pred farou a z nich sedemnásť
            mladých šuhajov zoskočilo. Predstavili sa mi, vyšlému im v ústrety na dvor, ako
            nasleduje: Jozef Ferenc,
[
1303
]
Chorvát, Zdelar,
[
1304
]
Srb, Vladovít Zorec,
[
1305
]
Chorvát, Kraljevič, Chorvát, Radvanský, Poliak, Protić,
[
1306
]
Srb, Jelačić, Chorvát, Popović,
[
1307
]
Srb, Bírimac,
[
1308
]
Srb, Lentulaj Anton, Chorvát, Demetrovič,
[
1309
]
Srb, Demianovič,
[
1310
]
Srb, Barabaš,
[
1311
]
Chorvát, Andrej Hodža, Slovák, Horislav Krčméry, Slovák, Špeciari, Chorvát,
            Gustáv Hlovik,
[
1312
]
Slovák. Mimoriadna ovšem návšteva na dedine, ale kúsok znamenitý,
            charakterizujúci dobu zápalu slovanského. Od soboty do stredy po Veľkej noci bavili sa u
            mňa. Slávnosti veľkonočné všetky odbavovali moji hostia pobožne v chráme, moja ofera
            veľkonočná vypadla veľmi bohate, všetkých sedemnásť šuhajov sedalo v predných
            stoliciach, ktoré im cirkevníci pohostinsky popustili. Spievali z kancionálov im
            podaných a počúvali nábožne kázeň moju. Keď ľud išiel okolo oltára na oferu, zdvihli sa
            i oni z miest a tichým, dlhým ťahom idúc, hádzali i oni svoje obete na oltár. Na výjav
            tento dodnes rozpomínajú sa starší Hlbočania.
Hneď v sobotu, vidiac národ, a najmä gazdinky národným citom prebudené, čo sa pri
            fare robí a koľkých to hosťov dostal pán farár, zalomili rukami: „Preboha, čo ten pán
            farár si počnú?“ Ja bol totiž sám a okrem jednej postele nebolo výhľadu na nocľah pre
            druhého a najmä nie pre toľkých. Národ obstaral všetko vo chvíli. Dostavilo sa zaraz pár
            žien na výpomoc kuchárke a ostatné gazdiné nosili do fary kury, maslo, syr, múku, mäso,
            pivo, víno, cukor, kávu, a zas iné periny, plachty čisté atď. Veliká izba na fare vo dva
            rady vystlaná bola slamou a perinami, druhé dve izby upravené boli na jedáleň, štvrtá
            chyža slúžila k cieľom toalety a tak s pomocou národa minula sa návšteva táto slovanská
            štvordenná k nezapomenuteľnej rozkoši všetkých. Ešte pri slávnosti Zriniho v Záhrebe,
[
1313
]
zíduc sa s Vladovítom Zorcom, prvé slovo od neho čul som, ktoré vzťahovalo
            sa na túto krásnu dobu. A r. 1875 pripomenul mi slávny slavista profesor Jozef Ferenc v
            budínskom zámku výjavy tieto večne mu v pamäti tlejúce.
Nuž a čo to bol za komplot? Žiaden komplot. Bol to výraz spolunáležitosti slovanskej
            v mysli jarej, Štúrom v Bratislave vychovávanej a vedenej mládeže. Dni boli trávené v
            chráme, pri stole boli najrôznejšie zábavy, rečnilo sa, toastovalo, prednášali jedni tu
            piesne zvláštne, národné, tu básne čelných básnikov slovanských. Spievalo sa v sbore a
            chvíľami prichodili scény zábavné rozmanitého spôsobu. Kučigazda,
[
1314
]
riaditeľ totiž a správca stola, bol prezidentom a ten ukladal úlohy
            rozličné, dával právo slova atď. Jeho slúchalo všetko. Jelačić bol zvláštny imitátor
            rečníkov a osôb, ako koho videl, tak ho už mal kopírovaného. Kučigazda napr. rozkáže:
            „Brat Jelačić predvedie nám palatína do snemu idúceho.“ Tu zoberie sa ihneď Jelačić a
            ešte jeden s ním od stola a idú von, ale ihneď vrátia sa, jeden s berlou popredku idúci
            a za ním Jelačić, majúc pod pažou písma, drobným krokom a s naklonenou hlavou zaujíma
            spodok stola proti kučigazdovi, sadne si, sused mu podá penálik a brká sú na stole.
            Jelačić začne: „Inclyti Status et proceres!“
[
1315
]
A drží latinskú reč, stružlikajúc penálikom na brkách. To všetko tak
            útlocitne a jemno, tým istým hlasom a akcentom, ako palatín Jozef zvykol činievať.
            Všeobecný aplauz bol odmena. Tu mu káže kučigazda, aby predstavil Ferenca. Tento bol
            podivný rečník, drkotal s vrieskavým, ostrým
r
, kričal a rád
            dišputoval sa. Keď Jelačić začal Ferenca nasledovať, prepukla celá spoločnosť do
            nesmierneho smiechu, až sa nie jeden raz i sám Ferenc na sebe smiať musel, ale z toho
            obyčajne zasmušilým stal sa. Štúra vedel tiež dobre napodobniť, ale len v prvých sadách
            reči a v jednotlivých, stereotypných pohyboch. Najhoršie sa mu darilo so mnou, podľa
            všetkých výroku nebol žiaden pokus kopírovať mňa podarený.
V stredu ráno vyprevadila ich celá moja národná dedina, pripíjajúc im, tým bratom
            slovanským, na zdravie a šťastný návrat do Bratislavy. To verný obraz zábavného tohoto
            výletu mládeže bratislavskej do Hlbokého.
Liberálni maďaróni chceli opovážlivosť túto na mne strestať a strojili sa, strojili,
            ba i hýbali konventy seniorálny nitriansky i dištriktuálny prešporský, ale nemal celý
            ten vtip štice dobrej, za ktorú by ho boli mohli chytiť, takže i tu múdrejší medzi nimi
            nechceli do toho veľmi zakúsnuť a zostalo pri hrozbách. Miško Konrád darmo podhuckával
            Jeszenáka a sám tiež darmo rečnil.
Prišlo ale moje pôsobenie s deputáciami do Viedne chodivšími k tomu, a to bolo zase
            len olej do pekného toho ohňa liberalizmu maďarského; no ani to nemalo ešte štice akosi,
            a oni netrúfali si za ňu mňa dobre chytiť môcť. Tu podal som im sám zase novú
            príležitosť, písal som totiž ostro proti ich autoritám, Zayovi, Schimkovi, Bolemannovi a
            proti celej tej unifikácii cirkvi luteránskej a kalvínskej s vytýčenými cieľmi
            maďarifikácie národa slovenského. A to bola, aspoň tak zdalo sa prešporským, už ozaj
            štica ako hora, za ktorú ma budú môcť lapiť ako náleží. Ja som bol úplne presvedčený, že
            bojujem za idey a mám pevný základ pod sebou, i mal som za seba históriu, bránil som
            svoju vec dôvodmi Písma svätého a podvrátiac celé to stavanie unistické, šľahal som
            osoby a vinil ich zo zrady cirkvi. Mne ani zďaleka nezišlo na um, že by sa proti ideám,
            zásadám pevným, proti slobodnému slovu z druhej strany, zo strany do toho času sa temer
            ani neozvavšej, meritórne dalo inak bojovať ako zase ideami, zásadami, dôvodmi,
            kritikou. Ale inak malo sa stať; tí páni ďaleko boli od študovania a serióznych rozborov
            otázky.
„My nebudeme podvracať bludy, ale hneď trestať,“ povedali si zástupcovia únie, ako
            vysvedčil o nich ich partizán Ján Klszák v brožúrke „Odpoveď na Odpoveď
[
1316
]
“. Takáto idea pojatá hneď aj plán v akcii sebe primeraný vyliahla, a síce
            tento: Cirkev prešporská vystúpi ako žalobník na dištriktuálnom konvente, brániac
            svojich profesorov proti mojim nápadom a potiahnuc na svedectvo i superintendenta, ktorý
            bude svedčiť za korektnosť učenia Schimko-Bolemannovského z jednej, a proti mne z druhej
            strany, a žiadať bude za okamžité mňa z úradu zloženie a zapravotenie mňa ďalšie u prvej
            inštance, u seniorátu nitrianskeho. „Len z úradu ho zložiť, len von s ním!“ Toto heslo
            pri Štúrovi praktikované a prepraktikované im dodávalo guráže a množilo ich apetít k
            požieraniu nás jedného po druhom. Zriadili si šík bojovný dôvtipne takto: Redaktor
            prešporských novín, žid Neustadt, so šornálmi svojimi
[
1317
]
Pressburger Zeitung
a
Pannonia
mal obecenstvo
            pripravovať k poprave tejto a rezal do fanatizmu a slepoty stredovekej, do panslavizmu,
            do rebelantstva, až tak sliny fŕkali, a to všetko spáchať som mal ja spismi mojimi od r.
            1840 až do r. 1846 vydanými! Schimko vo spojení s advokátmi prešporskými zostavili frazeológiu
[
1318
]
zo spisov mojich ľubovoľne, z ktorej nič inšie nečíhalo ako zrada vlasti,
            zrada protestantizmu, rušenie jednoty bratskej luteránov s kalvínmi, búrenie proti
            zákonom krajinským, samé rabiátne kriminálske obžaloby! K týmto prípravám, k rozšíreniu
            obťažujúcich mňa žalôb pripojili si ešte i stranu korheľov hlbockých, ktorých nitrianski
            moji páni kolegovia a konventuálni haraburdáci z príčiny spolku miernosti nimi
            nenávideného proti mne huckali a ktorí videli už mňa vyhodeného z fary. Menom týchto
            kričala
Pressburgerica
,
[
1319
]
hľa, veď i sama cirkev hlbocká žaluje sa na Hurbana.
Takto pripravená akcia začala sa už potom regulárne takto. Dištriktuálny konvent
            zvolaný bol veľmi napochytre na deň 15. júla 1846 do Bratislavy, na ktorom
            predstavenstvo prešporskocirkevné obžalovalo mňa pre
„Zrcadlo
               Slovenska“
,
[
1320
]
„Cesta Slováka“
,
„Nyitra“
czimű
[
1321
]
almanach a
„Unia“
, v ktorých spisoch mal som viniť
            prešporskú cirkev z neznabožstva (lebo ako oni sa vyslovili „vallástalanságról“),
[
1322
]
tamojšiu školu a jej učiteľov z ateizmu, k tomu mal som vraj mládež od
            vysokej školy prešporskej odvádzať a odcudzovať (elidegeenítni),
[
1323
]
blahočinnú (či üdvös)
[
1324
]
záležitosť únie ničomnou zbraňou kaziť (megrontani), reformátskych našich
            bratov vo viere z manichejských bludov
[
1325
]
obviňovať a urážať, maďarskú národnosť a zákon potupovať a útok naň činiť,
            naposledy ale že usilujem sa v spomenutých spisoch základy protestantizmu podkopávať,
            hierarchie a slepohorlivého puseyzmu blbé zásady
[
1326
]
natískať, k čomu všetkému dodano, že najdôstojnejší pán superintendent
            úradne dosvedčil, ako on, čo týče sa nábožnosti a čistého učenia náboženstva, ktoré
            vedie sa na základe Písma svätého a zdravého rozumu, musí zadosťučinenie dať ako tej
            vysokej škole (főiskolának),
[
1327
]
tak jej vysoko zaslúžilým učiteľom, naproti tomu že o obžalovanom (t. j. o
            Hurbanovi) nádobno mu vysloviť, že pri ňom voždy skusoval iba tvrdošijnosť
            (makacsságot), premrštenosť (túlfeszültséget) a neobmedzenú slepohorlivosť. A na základe
            toho žiadalo sa odstránenie mňa z úradu.
Ja síce mal zástupcov svojich na tomže konvente, Jozefa Justha, seniorálneho vtedy
            inšpektora nášho, Karola Štúra, vtedy rektora gymnázia modranského, ale zástupcovia
            seniorátov boli vtedy picti masculi,
[
1328
]
pod ktorých vedením i únia, najvyššia to záležitosť cirkevná, len vo zmysle
            ľahkoletných, povrchných šabličkárov
[
1329
]
pouzavieraná bola, títo teda tým menej, ako sa nazdávali, za jedného Hurbana
            páliť a so všemohúcimi pánmi grófmi a barónmi za prsty ťahať sa chceli.
Ľudovít Štúr pripozde dozvedel sa o napochytre rozpísanom k tomuto dielu
            dištriktuálnom konvente, a nemohol protimíny v rozsiahlejšom spôsobe nastavať, ale bol
            veľmi upokojený, keď navštíviac Justha po konvente, predstavoval mu, aká to hanba pre
            protestantizmus, keď takto najcirkevnejšieho mladého muža, ktorý s hlbšími štúdiami
            vychodí v ústrety tomu zahrávaniu sa detinskému s ohňom, aké Zay a consortes s úniou
            prevádzajú, pre jeho dobre odôvodnené štúdiá stíhať a prenasledovať uzavierajú. Justh
            ako bol geniálny a veľmi vtipný človek, zasmial sa a položiac ruku na plece Štúrovi,
            hovoril: „Nuž vidia, Clarissime Domine!
[
1330
]
Takíto, hľa, sú tí ich farári! Sedeli tam ako takí esovia
[
1331
]
a nechali mňa i pána brata
[
1332
]
boriť sa za ich vlastnú existenciu! Nuž veď nech sa tie princípiá
[
1333
]
pána Šimkove a grófa Zayho uskutočnia, nuž ad animam,
[
1334
]
za desať rokov budú „marasztáse“
[
1335
]
(na tri roky volenie farárov), i u nás in floribus
[
1336
]
a páni fárári budú vandrovať od fary do fary s pinklíkom, ponúkajúc sa pri
            najbližšom marasztási pánom cirkevníkom do služby! Ceterum,
[
1337
]
nechže sa o Hurbana nič neboja, ten stojí pevne na svojom, a veď to i tak
            najprv musí prísť pred nás v Nitre, a tam mám i ja čo hovoriť do toho.
[
1338
]
“
Štúr mi s oduševnením o tom výjave rozprával a tešil sa detinsky na náš seniorálny
            konvent, dodajúc: „No, ale už potom k tomu budúcemu konventu dištriktuálnemu musíme sa
            inak pripraviť.“ A Štúr vykonal nesmiernu agitáciu a postavil do radov všetku našeť.
Ale prv musím ešte podotknúť priebeh seniorálneho konventu nitrianskeho pod
            predsedníctvom seniora Roya
[
1339
]
a inšpektora seniorálneho Jozefa Justha dňa 28. júla 1847 v Novom Meste nad
            Váhom odbývaného. To bol prvý konvent novej doby, kde sa podzemný duch na povrch dobíjať
            počal; to, čo na vrchu bolo, bola zastaralá kôra sem a tam už plesninou prekvitajúca a
            zotleté práchno namiesto zdravého dreva pokrývajúca. Po starej obyčaji zišlo sa panstvo,
            starí páni, vážni a mnoho skúsivší, na cirkevnom i politickom poli vysoko zaslúžilí,
            otcovia splodivší synov, ktorí už za ich chrbtami stáli opásaní šabľami a hotoví, keby
            bolo treba, i rúbať do luterákov,
[
1340
]
ak by sa opovážili dvíhať hlavy zo zdedeného jarma politarchie,
[
1341
]
sadli za stôl konventuálny po jednej strane postavy vážne, seriózne, Béla
            Konráda, Okoličániho atď., po druhej strane zasadli hneď čo možno najbližšie k prezídiu,
            kňazi Tesák, Klszák, staručký striebrovlasý Devan a iní podľa veku a hodností. To
            mladšie pokolenie, ktoré toto vlnenie a ruch tento zapríčinilo, stálo len po bokoch a
            čakalo na tie veci, ktoré prísť mali. Okoličányi, Bjel, Zelenay, Konrád Štefan,
[
1342
]
mladý Konrád Mišo,
[
1343
]
mladý Jozef Biely, k tomu ešte hŕba zemanov, advokátov, pisárov, jurátov a
            kancelistov z mesta a okolia nazbiehaných. My sme ale tiež neboli leniví a zobrali sme
            svoje čaty do konventu. Prvý raz boli tu i cirkvi zastúpené skrz ľud cirkevný. Fara
            novomestská bola nabitá ľudom a pánmi, nielen chyže všetky preplnené, ale stálo
            obecenstvo i v predsieni a až na schodoch.
Tu bola naša strana napadnutá vo mne prv ešte, než nastolil sa prešporský úkaz;
            senior žaloval sa totiž, že mu dekan Hurban zprávy školské o senickej, sobotištskej a holíčskej
[
1344
]
cirkvi nepodal preto, že patriční páni farári prekážku v tom učinili. Páni Stelczer,
[
1345
]
Klszák a Tessák osvedčili, že oni proti úradu dekanálskemu nič nemajú, ale k
            osobe Hurbanovej že nemajú dôvery! To bolo heslo k boju. Za mňa stáli rečníci, proti mne
            tiež, rozumie sa, ja som si paru na inšie veci nechával. Hrmot a krik ani na diéte. Tu
            vytasí sa Zelenay s tajomstvom vlády, že veď je Hurban skrz palatína Štefana daný
            županovi nitrianskemu pod najprísnejší policajný dohľad, že teda nemôže zastávať úrad
            dekanálsky. Tessák ale vyskočil s argumentom ad hominem,
[
1346
]
že ma dištriktuálny konvent rozkázal vziať do pravoty. Zelenayho
            klebetárstvo zahriakol sám prezident Justh, že ak je to pravda, teda je to vládne
            tajomstvo, ktoré pán Zelenay nemal vyjavovať, že prezídium konventu takú klebetu nemôže
            prijať, lebo neprišla cestou úradnou ku konventu. A zopätúvajúc rečníkov, vyslovil, že
            by sa konvent neparlamentárnosti dopustil, ba proti spravodlivosti prehrešil, keby
            Hurbana pred ukončením pravoty trestať, alebo o jeden lebo druhý úrad pripraviť chcel.
            Medzitým povedal voči tomu, že práve tento konvent zvolaný je hlavne cieľom vybavenia
            tej žaloby skrz dištriktuálny konvent proti Hurbanovi pozdvihnutej, a aby utíšili sa
            náruživosti, žiadúcno by bolo, keby p. Hurban pozatým dobrovoľne až do vybavenia jeho
            záležitosti z účinkovania dekanálskeho odstúpil.
Proti tomuto síce najprv naša strana mocne sa pozdvihla, osvedčujúc, že keď p.
            Stelczer, Klszák a Tesák Hurbana neuznáva za dekana, ostatné cirkvi, ako Vrbovce,
            Turolúka, Bukovec, Prietrž, Hlboké k dekanátu skalickému náležité, zase z nich žiadneho
            za dekana neprijmú. Konečne ja osvedčiac sa, že natískať sa nejdem za dekana, bár som
            celým seniorátom bol za takého vyvolený, že teda pristávam na návrh p. predsedu, čímž
            intermezzo toto napozatým sa skončilo. Hovorím napozatým; lebo cirkvi všetky, ešte len i
            holíčska, nasledujúceho roku pre mňa ako svojho riadneho dekana príležitosti poslali
[
1347
]
a ja skúšam vo všetkých cirkvách, vyjmúc toho času akúsi imunitu majúcej
            skalickej a demonštrujúcej proti mne senickej a sobotištskej, prítomný bol. Že Tesák
            samozvane Klszákovi a Klszák taktiež samozvane Tessákovi pri exámenoch školských na
            dekanov si zahrávali, dotvrdzuje, že oni boli skutoční mätežníci a poriadky seniorálne
            prevracajúci „Friedstörovia“.
[
1348
]
Vzal sa teda hore 9. punkt dištriktuálneho protokolu zo dňa 15. júla 1846, prečítala
            sa obžaloba a žiadosť o odstránenie mňa in instantia
[
1349
]
rečnili Tesák, Klszák, Zelenay, Konrád Mišo, Stelczer a hulákali juráti,
            pisári, pernikári stred lomozu a štrngotu šablí. Starí páni Bjel, Okoličányi, Konrád
            Štefan, staručký Devan, Holuby zalamovali rukami a krotili svetáckych krik krikľúňov.
            Jedno intermezzo pomohlo nám dostať sa navrch. Nebožtík náš Daniel Lichard viedol pero
            ako hlavný notár seniorálny a mal príležitosť častejšie svojím ráznym a určitým spôsobom
            zavrátiť in flagranti haraburdákov ošablených. Tým sa im stal veľmi nepohodlným, ale nám
            všetkým veľmi vítaným, ktorí sme jeho reči búrnou pochvalou i s ľudom obecným
            odmeňovali. Vtedy skočil Mišo Konrád a neslýchanou surovosťou napadnul Licharda z úzadia
            svojho, dávajúc mu naučenie, že ako notár nemá práva toľko hovoriť, ale len značiť „čo
            my hovoríme“. Mali ste vidieť Licharda, vztýčil sa v celej svojej výške, vysoko držiac
            hlavu, obzrel si chlapíka s červenou bradou a hovoril sečno, trhano, premáhajúc sa sám:
            „Ja,“ povedá, „od takých pánikov (ab idmodi dominulis)
[
1350
]
nebudem a nemám sa ani čo učiť, tým menej, že ani len to neviem, či tu koho
            iného ako seba reprezentujú!“ A hodiac mu potupný pohľad odvrátil sa od neho a schytiac
            protokoly svoje i poznámky pošupol ich pred prezídium, hovoriac: „Ja som v tomto
            senioráte iba odnedávna a nevedel som, keď ma slávny a velebný seniorát vyvolil za
            notára, že je tu taká obyčaj, aby jeden farár, keď ho notárom spravia, stratil svoje
            právo ako farár v najpodstatnejších otázkach cirkvi hovoriť, nuž ale keď je tomu tak, ja
            si radšej moje právo podržujem a slávnemu prezídiu úrad notársky do rúk skladám!“
Tu sa krik, ktorý pretrhnutý bol iba vtedy, keď Konrádovi odpovedal a k prezídiu
            hovoril Lichard, oproti Konrádovi nanovo zdvihol a druh s druhom sa vadil, naša strana
            ale sadla do sedla a silno žiadala podrženie notariátu, k čomu ihneď sa i starší páni a
            najmä prezídium pripojilo. Justh menovite rozhorčeno a výmluvnosťou sebe vlastnou zastal
            sa Licharda a dal mu náležitú satisfakciu vymydlením Konráda pre jeho extemporizovanie
[
1351
]
akýchsi pravidiel, akých senioráty nikde nepraktikujú. Lichard sa utíšil a
            pokojne riekol: „No, na tento čas ešte len podržím pero seniorálne, ale osvedčujem sa tu
            slávne, že ak takíto ľudia, ktorí nie cirkvi, ale len seba tu reprezentujú, seniorálne
            konventy znepokojovať majú, ja nikdy na nich účasť brať nechcem a nebudem!“ Vtedy hodil
            ešte raz hnevivým pohľadom po Konrádovi. Akoby ich studenou vodou bol oblial, tak
            utíchli haraburdáci a nezobrali sa, až keď ja rečou britkou začal som sa brániť. Tu
            skákali mi do reči, revali a besneli sa.
To bola moja prvá obšírnejšia reč konventuálna. Ja som rekapituloval tie obžaloby a
            predoslal historické črty, vzťahujúce sa k otázkam konfesie augšpurskej,
[
1352
]
ako sa tiež už častejšie objavovali v dejinách našich cirkevných. Ja hovoril
            teda o tom, o čom moji odporníci vravieť báli sa, nechtiac seba samých biť; túto čiastku
            krikľúni ako-tak trpezlive vyčuli. Nie tak bolo, keď ja postúpil k útokom.
„Vopred nádobno mi ohradiť sa,“ hovoril som, „proti tomu kepienku, pod ktorým moji
            odporníci prešporskí naskakujú na mňa, hovoriac, že to činia k dobrému a v záujme mojej
            vlastnej cirkvi, ktorej mám česť byť duchovným pastierom. Moja cirkev, ak len vyjmem pár
            korheľov, ktorí pre spolok miernosti mnou v Hlbokom založený na mňa žalujú sa tým ľuďom,
            ktorí ich počúvať chcú, moja celá cirkev s mojím učením i spisovateľským účinkovaním
            úplne spokojná je, aniž splnomocnila prešporských žalobníkov k prokuratúre dákej. Čo
            týče sa ale už mojich náhľadov o popúšťaní cirkvi prešporskej od luteranizmu
            pravoverného, o jej novotách proti tradícii pobožnej čeliacich, tu ja i teraz stojím na
            svojom, lebo to svedectvo pána superintendenta, ktorý sám objektívny rozum za sudcu
            objektívnej pravdy slova božieho stanoví, a ktorý prvý zo superintendentov luteránskych
            odmietol prísahu na symbola,
[
1353
]
[
1354
]
len potvrdzuje to, že je dačo hnilého v prešporskej cirkvi. Ja, čo som písal
            o prešporskej cirkvi, písal som dobrým vedomím a svedomím, a keďže žalobníci neuvádzajú
            moje výroky, ani dôvody svoje proti mne, aniž ja mám vôľu ďalej o tom hovoriť. Moje
            postavenie ako kňaza nachádzajú moji žalobníci nezrovnateľné s útokmi mojimi na
            profesorov prešporských, ale potvrdiť to dôvodne zabudli, ani neuvádzajúc moje domnelé
            urážky, ani nevedúc do boja proti mne svoje dôvody. Práve moje postavenie ako kňaza
            luteránskeho to mocne vymáhalo na mne povstať otvorene proti patričným profesorom, ktorí
            v rečiach a spisoch svojich podstatu vierovyznania cirkvi evanjelickej augšpurského
            vyznania urážali, a buď zrovna tajili, buď ju naťahovali a valchovali podľa mienky
            svojej osobnej. Moje postavenie ako teológa vymáhalo na mne povstať proti
            extemporizovanej a nekalými prostriedkami prevádzanej únii luteránov s kalvínmi; a ak
            mali právo luteránski profesori, kňazi, generálny inšpektor atď. publikovať svoje dôvody
            za úniu, mal som i ja právo, ba povinnosť tieto ich dôvody podvrátiť! Nuž a či tí ľudia,
            ktorí kričia do sveta bez hanby, že nieto rozdielu medzi konfesiami augšburského
            vyznania cirkvi a cirkvi kalvínskej, nebijú pravdu do tváre, nezapierajú samé zákony
            krajinské, ktoré zreteľne a výslovne konštatujú tento rozdiel medzi oboma cirkvami?
            Zabudli už títo historikovia naši, že boli časy, keď kalvíni ako sakramentári neboli v
            krajine tejto trpení, a vtedy ukryli sa pod ten pláštik, že sú oni „socii confessionis augustanae“;
[
1355
]
kadenáhle ale im svitli voľnejšie časy, hneď si rozvinuli zástavu svoju
            separátnej a od augsburskej oddielnej konfesie. Augsburská konfesia nikdy nepotrebovala
            takéhoto kľučkovania, socii tejto konfesie
[
1356
]
trpeli, keď prišlo prenasledovanie, ale neukrývali sa licomerne pod ničí
            plášť. Naraz teraz zvestujú nám pán generálny inšpektor a teológovia prešporskej
            „vysokej školy“, že my evanjelici, my socii confessionis augustanae zahynieme, ak sa
            neukryjeme pod kepeň mocnejšieho kalvinizmu. Či to má zmysel? Či má zmysel toto
            obviňovanie mňa, toto prenasledovanie mňa preto, že som bránil konfesiu, že bránil som
            si cirkev svoju proti synkretizmu,
[
1357
]
racionalizmu a kalvinizmu? A že som vraj činil to „ničomnou zbraňou“? Tým
            lepšie pre vás, milí synkretisti, keď moja zbraň je ničomná, lebo tá vaša zbraň je
            výborná a rytierska tým ľahšie zvíťazí nado mnou: ale nezdá sa tak byť, keď vy na pomoc
            voláte si políciu, konventy a konzistóriá. Moja zbraň je tá samá, ktorú podáva nám do
            ruky Písmo sväté a knihy naše cirkevné, symbolické, ktorou zbraňou starou a víťaznou
            predkovia naši vybojovali cirkvi našej právo existenci v zemi tejto! Cirkev našu
            konfesionálnu, krajinskými zákonmi zabezpečenú, bránim ja proti tým, ktorí náuku
            základnú cirkvi našej narušujú a potupujú. A braním ju pod ochranou zákonnej slobody
            domácej, limitovanej a usporadovanej kráľovskou cenzúrou
[
1358
]
a rozkazmi vlády, neutiekajúc sa, ako mnohí iní robia, do zahraničia, kde
            väčšia sloboda tlače panuje. A táto moja lojálna, slobodná, dobre odôvodnená činnosť
            literárna má byť hriechom! A to ešte hriechom proti cirkvi! Tu nádobno mi vyzvať
            odporníkov mojich, aby mi z písem svätých a z výrokov Otcov,
[
1359
]
v symboloch zložených, hriech ten dokázali, keď nechcú, aby som ich
            deklaroval za audaces calumniatores!
[
1360
]
Manichejské bludy som prirodzene karhal, ale som aj určite všade udal samé bludy v
            náuke a súdil som to podľa pravidla viery luteránskej, dôvodmi z písem svätých váženými.
            Kalvíni to nevztiahli na seba, aspoň nikde som sa nedočul žalôb takých, a ani nie
            kalvíni, ale luteráni prešporskí žalujú na mňa za kalvínov. To je tu spolu i smiešno pri
            vážnej a serióznej otázke, lebo kdeže majú prešporskí unionisti mandát k obraňovaniu
            kalvínov?
Títo bojovníci únie dopustili sa ale aj lži a neúprimnosti, kresťanov nehodnej, keď
            obolhali a zaviedli konvent dištriktuálny, vytrhnúc pojediné sady z mojich spisov, svoj
            vlastný svojvoľný zmysel do nich vkladali a výrazy moje naťahujúc a prekrúcajúc potom
            celý konvent dištriktuálny zviedli k vyneseniu dekrétu mňa odsudzujúceho. Ja teda „a
            conventu districtuali male informato ad conventum districtualem melius informandum“
[
1361
]
odvolávam sa a prosím tento slávny a velebný seniorálny konvent nepokračovať
            tak sumárne, ako to predrečníci niektorí i tuná i na dištriktuálnom konvente činili, ale
            ráčiž dať vec vyšetriť, t. j. donútiť žalobníkov mojich k odôvodneniu ich žalôb nie
            frázami a holými obviňovaniami, ale faktami, potom preštudovať dať moju tendenciu, moje
            dôvody všetky a tak len zriadiť súd, pred ktorým ja za svoje náhľady odpovedať chcem.
            Obrana mi len predsa snáď ponechaná byť musí.
Obviňujú ma napríklad — abych len niečo pripomenul — že protestantizmus podkopávam.
            Nuž či luteranizmus, či celá ortodoxná cirkev luteránska
[
1362
]
s jej náukou symbolickou, s jej bohoslužbou, ktorú ja obraňujem, nepatrí k
            protestantizmu? A či všetko, čo pod týmto menom sa roztrusuje po svete, musí byť i
            cirkvi luteránskej pravidlom? Koľkože je tých siekt protestantských, z ktorých každá
            inak učí o najhlavnejších, gruntovných náukách a o bohoslužbe! Nuž či som ja, chtiac
            luteránsku cirkev proti sektárom obraňovať, tak mal učiť, ako učí gróf Zay, Viliam
            Schimko, Bolemann atď.? Títo slúžiac tomu mnohotvárnemu protestantizmu opravdove
            podkopávajú cirkev luteránsku, mocne svojimi symbolmi ohradenú a nedovoľujúcu, aby
            vinica jej rozrývaná bola.
[
1363
]
Či to znamená podkopávať protestantizmus, keď holote racionalistickej som
            vyhodil na oči, že už ani v Trojicu svätú a blahoslavenú neveria? (Tu strhol sa ten
            pamätný krik konventuálny, ktorý začal Mišo Konrád, štrngajúc so šabľou a kričiac: „Vere
            non credimus, vere non credimus“,
[
1364
]
za nímž tlupa kancelistov a pisárov blasfémiu tu opakovala.) Nuž hľa,
            pokračoval som po utíšenej búrke, to sú obrancovia protestantizmu, ktorí i tuná kričia:
            „Vere non credimus“, kde my všetci spievame, učíme, kážeme a vyznávame: „Credo in Deum
            Patrem, omnipotenten creatorem coeli et terrae, et in Jesum Christum filium eius unicum,
            Dominum nostrum, qui conceptus est de Spiritu sancto, natus ex Maria virgine, passus sub
            Pontio Pilato, crucifixus, mortuus et sepultus, descendit ad inferos, tertia die
            resurrexit a mortuis, ascendit ad coelos, sedet ad dextram Patris, inde venturus est,
            judicare vivos ac mortuos. Credo in Spiritum Sanctum, sanctam ecclesiam catholicam,
            sanctorum communionem, remissionem pecatorum, carnis ressurectionem, et vitam aeternam amen.
[
1365
]
„My všickni veríme,“ ozýva sa celým rokom cirkevným z domov i chrámov našich
            luteránskych; len tu v konvente seniorálnom kričia páni pod šabľami: „My neveríme, veru
            neveríme!“ Toto vaše „neveríme“ je najsilnejším dôvodom za mňa a moje spisy apologetické.
[
1366
]
A že vraj rozširujem a natískam hierarchiu. Nože, rozumejme si dobre. Či má i v
            cirkvi panovať a rozkladať sa politarchia, ako panuje a rozkladá sa vo svete? Či
            politarchia prijala povolanie od Krista kázať evanjelium celému stvoreniu, krstiť národy
            vo mene Otca, Syna a Ducha svätého? Tí páni pod šabľami majú snáď rozhrešovať kajúcich,
            nekajúcim hriechy zadržiavať, pripraveným prisluhovať sviatosťou oltárnou, viesť kázeň
            cirkevnú, sprevádzať zločincov, odsúdených k smrti na popravište, a i tých obracať k
            pokániu, aby vyhnúť mohli smrti druhej, večnej? Politarchia je k tomu zriadená, aby
            všetkým stavom ľudskej spoločnosti slúžila ku spaseniu, bola pomocníčkou ich viery? Nuž,
            hľa, to je to moje natískanie hierarchie, to ten môj hriech v očiach i týchto pánov,
            ktorí kričia: „Vere non credimus“, i tých prešporských, ktorí tak nahnevali sa na moje
            svedectvo, pravde vydané. Ja i tuná priznávam sa k tomu všetkému, čo som o povolaní
            duchovenstva v knihe svojej o Únii napísal, a vravím, že ak by takto mali i ďalej
            verejné veci cirkvi evanjelickej ísť, ako teraz idú, bez všetkého riadu a skladu, kde
            každý nezdobník a politický závratník opovažuje sa cirkev majstrovať, písmo sväté krútiť
            a točiť, kňazstvu zákony vydávať, teda cirkev sama tak spletie sa, že naposledy ani sama
            nebude vedieť rozoznať sa od politickej čvargy, ako toho už posledné časy smutné dôkazy
            podali peštianske konventy.
Žalobníci moji za hriech mi pokladajú, že chcem ja vystaviť stenu akúsi, deliacu vraj
            stav duchovný od svetského, keď vindikujem stavu cirkevnému
[
1367
]
to, čo mu Kristom Pánom dané je; túto stenu postavil sám Boh, ktorý rozličné
            stavy povolal k dielu stavania kráľovstva svojho na zemi, ako učí nás svätý katechizmus:
            „In Tabula oeconomica, in qua proponuntur elegantes quaedam ex Sacra Scriptura
            sententiae, pro omnibus sanctis ordinibus ac statibus per quas illi, tanquam propria
            quadam lectione, sui officii et muneris admonentur.“
[
1368
]
Títo a im podobní žalobníci moji z minulého dištriktuálneho a prítomného
            seniorálneho konventu rúcajú stenu, ktorá Bohom postavená je a s grófom Széchenyim
            hovoria: „Felcserélnek a szerepeket s tökéletesen összezavarnak természtöknél fogva, már
            elválasztott lelki vagy testi ügyekre vonatkozó hivatalok vonás körét.“
[
1369
]
Ale páni moji prešporskí etc. etc. filozofovia, ďaleko ste vy od toho, aby
            ste to zrútili, čo história postavila. Odkedy cirkev Kristova stojí, stavy rozličné
            účinkujú v nej a tým dokonalejšie sú, čím horlivejšie každý svojej úlohy si hľadí a „non
            miscent sacra profanis“.
[
1370
]
I naša cirkev neprestáva modliť sa k Bohu o zdar a požehnanie týchto stavov,
            ako svedčí i tá modlitba staroluteránska:
„Duchovní, světští, domácí
ať podle Tvé vůle kráčí atď.
A že ja „Unio üdvös ügyét alávaló fegyverrel megrontani“
[
1371
]
usilujem sa, na to len krátko tak, ako krátka je obžaloba, odvetujem, že
            únia nie je üdvös, lebo miscet quadrata rotundis,
[
1372
]
je holý synkretizmus,
[
1373
]
spojuje to, čo samo sebou v základoch je rozlúčené a namiesto dvoch konfesií
            plodí ich štvoro a pätoro, totiž unirovaných, potom kalvínmi na jednej, luteránmi na
            druhej strane zostavších, a ešte medzi to prídu separirovaní luteráni
[
1374
]
a snáď, ak jesto i na tej strane konzekventných duchov, i kalvín! To, hľa,
            je ten „üdvöség“
[
1375
]
A moja zbraň nie je „alávaló“,
[
1376
]
lebo by tak alávaló bola augustana confessio a symbola
[
1377
]
ostatné i s prameňom celým cirkvi evanjelickej s Písmom svätým, na ktoré i
            ja všade a vždy odvolávam sa! Aniž ja dačo „megrontujem“,
[
1378
]
lebo čo má „megrontovať sa“, to musí už jestvovať, u nás v Uhorsku ale ešte
            neexistuje cirkev uniatská, luteránsko-kalvínska: ergo
[
1379
]
ja tu ani „megrontovať“ nemôžem. Že usilujem sa teraz prekaziť to, čo, keby
            sa podľa vôle grófa Zayho a Schimko Vilmosa, i snáď pána Konrád Mišku previedlo,
            nevyhnutne od potomstva by „megrontovať“ muselo sa, k tomu, priznávam sa, ani nikdy ja,
            ani cirkev moja k únii tejto nezmyselnej nepristanem. Čo ja o únii povedal v knihe
            svojej, to hotový som nielen všetkým cirkvám luteránskym, ale i všetkým luteránskym
            fakultám sveta na súd predložiť. Písmom svätým, symbolmi cirkvi, kancionálom naším a
            jedine korektnou agendou Krmanovskou uvinený a odsúdený podrobujem sa bez odmluvy výroku
            takému! Si non, non.
[
1380
]
Smiešni títo bojovníci únie píšu quantum satis
[
1381
]
proti zásadám fundamentálnym
[
1382
]
cirkvi našej a vyzývajú súdy proti mne, ktorý tiež len píšem a píšem za tie
            zásady! Kde vzali prešporskí spisovatelia to právo proti kolegovi svojmu, tiež
            spisovateľovi, ktorý svoje spisy cirkevné cirkevnej, ostatné kráľovských cenzorov
            cenzúre podrobil a tak ich uverejnil, ešte i súdy cirkevné na pomoc svoju vyzývať?
            Všetci, pravej slobody žiadostiví, pracujeme teraz všetkými zákonnými prostriedkami o
            to, aby cenzúra preventívna
[
1383
]
odstránená a sloboda tisku prevedená bola: a hľa! prešporskí profesori,
            kňazi, advokáti, inšpektori evanjelickí, proti spisom, cenzorské úzke brány prešli,
            táborom ľahli a ku pomoci políciu a súdy veci nerozumejúce vyzývajú. To je, páni moji,
            pohanenie mena slobody milovných evanjelikov, to je britká satira na túžobne vyhľadanú
            od všetkých vzdelaných národov slobodu tlače. Keby tento spôsob mojich zásadných
            odporníkov prešporských obľúbený mal byť od cirkvi evanjelickej, takže by moje srdečné,
            úprimné, otvorené a opravdivosti plné presvedčenie cirkevné od nej stíhané malo byť,
            hanbiť by musel sa každý, na vierovyznaní cirkvi stojaci evanjelik, za takýchto
            súvercov, lebo v ich tábore nebola by cirkev luteránska. Oni exkomunikujúc
[
1384
]
iných, samých seba exkomunikovali by z cirkvi.
Moji žalobníci lapajú sa zbrane farizejskej a lživej, cirkevným mužom naskrze
            nehodnej, podstrkujúc mi úmysly politické a vraviac denunciatským spôsobom, že napadám
            maďarskú národnosť a krajinský zákon o diplomatickej reči krajinskej. Ja v celej svojej
            knihe „Únii“ ani slovíčkom nedotknul som sa otázky národnosti, ba zreteľne som vyznal,
            že keby medzi nami a kalvínmi nestávalo rozdielov viervyznanských, národnosť by práve
            neprekážala jednotu cirkevnú. O zákone, maďarskú reč za diplomatickú povyšujúcom, tiež
            nikde nieto reči v mojich spisoch, bár v nich, kde len možno, právo slovenského národa
            na reč svoju materinskú bránim a zastávam; ale že bych preto bol od Jeho kráľovskej
            Výsosti, pána palatína Štefana, pod policajný dohľad postavený, to som len teraz z úst
            pána Gedeona Zelenayho počul a myslím, že toto „povedala“ pána Zelenayho slávny a
            velebný tento seniorálny konvent ako treba ocením. Krom všetkého je to politická
            záležitosť, proti ktorej konvent ako nič nemôže vykonať, tak aj nemá príčiny politickú,
            policajnú záležitosť túto autoritou svojou podporovať.
Čo týče sa ale tých pánov profesorov prešporských, v ktorých mene predstavenstvo
            cirkevné žiada pokutovať mňa zhodením z úradu pre osobné urážky, tým pánom musím
            pripomenúť, že si oni sami hojnejšiu satisfakciu zo mňa už vzali, keď i sami proti mne —
            a iste nie veľmi šetrne a zdvorile — písali, ale i skrz iných, ako napr. skrz žida
            Neustadta po novinách písať dali. Ak oni žiadosť svoju o pomstu na mne previesť sa
            majúcu späť nevezmú, ja si podržujem tiež právo navzájom ich ťahať na zodpovednosť za
            urážky mne nanesené. Oni zaiste započali boj proti konfesii našej, a ja pokračoval len v
            boji, brániac podstatu cirkvi evanjelickej augsburského vyznania. Všetko dialo sa na
            fóru literárnom coram papulo
[
1385
]
zbraňou duchovnou; kto teda chce opustiť toto fórum a preniesť vec na súdy a konzistóriá,
[
1386
]
na toho nech padne vina pohoršenia a škandálu. Ja stojím na pôde cirkevnej a
            zapieram, že by ktorá vrchnosť cirkevná mohla ma vytrhnúť z rúk svetských krajinských
            súdov, kebych sa bol previnil, ako tvrdia tu moji žalobníci, proti zákonom krajinským
            alebo nariadeniam kráľovským; ale aj opak stojí, že cirkev nemá úlohu slúžiť chúťkam
            fanatických politických strán! -
To je ostatne len moja privátna mienka; ja na vehlas a spravodlivosť slávneho a
            velebného konventu seniorálneho spoliehajúc, osvedčujem slávnostne ešte raz, že ak
            dosvedčí sa mi z Písma svätého a cirkevných symbolov dáky blud, dáke falošné,
            neevanjelické učenie, to odvolať a cirkvi urazenej zadosťučinenie dať i kázni cirkevnej
            podrobiť sa vedieť budem. Dixi et salvavi animam meam.
[
1387
]
Najzúrivejší boli z kňazov Tesák, Klszák, Stelczer, zo svetských okrem už spomenutého
            Mišu Konráda, Gedeon Zelenay, Jozef Biely a hulákajúca, lomcujúca chasa mladá. Z našej i
            odpornej strany bolo potakačov dosť, ktorých činnosť ani sem ani tam nerozhodovala.
            Najviac sa rozťahoval dlhými rečami Zelenay, bývalý teológ, potom ale vrhnuvší sa na
            politickú kariéru, pričom ako zeman až na slúžnovstvo to časom doviedol. Rečník bol
            rabiátny, najmä keď prišlo, a to vedel i sám bár za vlasy do reči pritiahnuť, hovoriť o
            kňazoch. Vytrhnutými výpoveďami z biblie našpikoval si svoje plné fráz reči a fanaticky
            tiahol do poľa proti „pánom farárom“. Latinskú reč mal úplne v moci, lepšie než
            maďarskú; pozdejšie keď sme i my vymanili sa z latinčiny a uviedli našu reč slovenskú za
            reč rokovaciu, i Zelenay rečnieval dosť dobre slovensky a citáty z biblie mával na
            papieroch popísané, ktoré potom podľa potreby vyťahoval z kabáta. Na našej strane stáli
            Lichard, Borik, Ladislav Pauliny, Ján Trokan, Juraj Holuby,
[
1388
]
Pavel Štefánik
[
1389
]
a ja! Učitelia, cirkevníci, mládež, náležali do sboru obranného, zastávajúce
            osoby naše proti treskúcim, až zimničným záchvevom ošablených haraburdákov. Na konvente
            tomto nalomili sa patrne ich šable.
Reč moja, hovorili priatelia, bola vraj s nesmiernym zápalom a až náruživo
            prednášaná, čo zapríčinilo časté výbuchy rozpajedovanej protivnej stránky; sbor náš však
            previedol to, že si páni unisti museli vypočúvať moje dôvody obranné.
Výrok konventu, po viacej hodín trvavšej borbe, bol nasledovne Justhom sformulovaný:
„Z tej príčiny, že naloženie dištriktuálneho konventu nemožno mlčaním pominúť,
            vysiela sa deputácia seniorálna,
[
1390
]
ktorá bude musieť knihu ,Unia‘ posúdiť a ohľadom žalobných bodov, poneváč je
            každý svojich slov najlepším tlmačom, spisovateľovo osvedčenie vypočuť; ostatne
            obžalovanému, ktorý v obrannej svojej reči to aj určite žiada, má byť sloboda nechaná
            tiež zo svojej strany pohnať pred súd tých pôvodcov, ktorí proti nemu osobnej urážky si
            dovolili. Poneváč ale medzitým žiaden z prítomných pánov farárov nechcel na seba vziať
            údovstvo otáznej deputácie, oslovený bol veľkomožný pán svetský predseda, aby on po
            práve svojom úradne vymenoval vyslanstvo, čo on aj učinil, vymenujúc za údov seniorálnej
            patričnej deputácie z duchovného stavu: Jána Klszáka, Pavla Košackého (na tomto konvente
            však neprítomného), Pavla Štefánika a Samuela Tesáka, zo svetského ale stavu: Daniela
            Bjela ako zápisníka, jeho syna Jozefa, Štefana Konráda a Jána Peťku, naložiac im, aby z
            úradného ich pokračovania vytekajúce svoje mienky budúcemu seniorálnemu konventu cieľom
            vynesenia konečného uzavretia a riešenia veci podali.“
S výsledkom týmto neboli nepriatelia spokojní, ale Justh požíval velikú vážnosť u
            všetkých, naši mu dôverovali, nepriatelia sa ho báli, lebo znali jeho velikú obratnosť
            parlamentárnu i základnú známosť vecí verejných a videli na svoje oči, akú požíva dôveru
            všetkých cirkví; potom ale hnev a nespokojnosť ich limitovalo to im prajné zostavenie
            tej deputácie. Nebolo v nej ani jedného rozhodnejšieho priateľa veci našej, kdežto
            najväčší krikľúni z kňazstva proti mne sedeli tam.
Táto okolnosť padla i nám do očí, takže som ja u Justha dal výraz obáv, ktorými
            zmietaní boli priatelia moji z tohoto ohľadu. Justh žoviálne bral vec hore, hovoriac
            doslovne ku mne toto:
„Ale nuž, pán farár môj drahý, nechže mi povedia, či som mal do tej deputácie dať
            Licharda, Paulinyho, ich kurátora a pána rektora, Kuliška a Martešíka? Veď by tým samým
            boli vyzvaní nepriatelia k reklamáciám, protestom a čo ja viem k akým ešte rekrimináciám
            a upodozrievaniam. Nech mi veria, že lepšej deputácie nemohol som vynájsť. Nuž pozrime
            si na tých pánov: Klszák a Tesák, tí bez ohľadu na meritum rei
[
1391
]
budú len za vyhodenie ich z fary, to je isté, za to som ich dnu dal, nech sa
            kompromitujú; o Štefánikovi a Kozáckom viem, že sú pridobrí teológovia, než aby s
            Tesákom a Klszákom hlasovali; Peťko sa už raz opálil v boji teologickom proti nim, ten
            sotvy i príde nanovo sa páliť, krem toho jeho família je stará, dobre luteránska
            família; Konrád starý a Bjel Daniel sú juristi per excellentiam
[
1392
]
a taktiež dobrí luteráni, ktorým srdce rástlo, keď symbol a kancionál
            spomínali! Tí na svoje staré dni nebudú sa chcieť posmechu vystaviť. Ale prosím ich, veď
            to bola hlúposť, že sa dištriktuálny konvent tým prešporským advokátom a profesorom dal
            tak zmámiť a sterorizovať. Bol som tam i videl som tú neskrotenú náruživosť. Vtedy som
            im v duchu závidel tú pozíciu, veria mi, že je to česť pre nich, keď sa takto sápu proti
            nim! Nuž veď je to, rogo,
[
1393
]
posmech! I píšu proti nim i deklamujú na konventoch proti ich spisom, ktoré
            patriční poslucháči ani nevideli, ani nečítali, i chcú ešte konzistóriami ich stíhať a
            prenasledovať. To je, rogo humilime,
[
1394
]
procedúra, ktorá mohla len v pána Šimkovej hlave zrodiť sa. Nech sa oni nič
            neboja, luteráni zostanú luteránmi na truc grófa Zayho únii!“
Vec bola skutočne, čo sme ani vtedy dúfať ešte si nedôverovali, týmto taktom opatrným
            Justhovým riešená, lebo hlavné závažie predsa ležalo na Nitre a cirkvách seniorátu
            tohoto, a tá komédia s deputáciou ani sa len nikdy riadne nezišla, tým menej do štúdií
            teologických cieľom posúdenia mojich spisov púšťala sa.
A tu nádobno mi vrátiť sa už k môjmu Štúrovi. Tieto histórie zavdali mu príležitosť
            domáhať sa účinkovania na poli cirkvi, ktoré mu tak nespravodlivo prekazili nepriatelia
            odobraním mu profesúry. Orgány jeho literárne ako orgány národné len obmedzené miestočko
            mu podávali zasahovať na záležitosti cirkevné. Ja som sa síce s týmto samých seba
            obmedzovaním nikdy nezrovnával a i teraz ma zakaždým mrzí, keď vidím to praktizovať,
            prichodí mi to ako okaličovanie samého seba. Neustadt, žid, v
Pressburgerici
a
Pannonii
neštítil sa
            dogmatické prelekcie vyčitovať proti mojej „Únii“ a farár Klszák deklaroval to za veľkú
            ctnosť židovu, že vie tak Hurbana znosiť, a prešporskí evanjelici si to s rozkošou
            čítali! Maďarské politické noviny neštítia sa doteraz, ako im kedy príde či o
            luteránskej cirkvi či o katolíckej písať a uverejňovať články za článkami s celými
            dlhými stĺpcami. Podobne robia i nemecké politické žurnály. Ale u nás politické naše
            noviny zaraz odosielajú spisovateľov na patričné cirkevné časopisy. Čitateľ vzdelaný
            politického listu len s radosťou uvíta každý inštruktívny článok cirkevný, ktorý smeruje
            k obrane národa slovenského, nech je už katolícky lebo luteránsky. Rozumie sa, že
            polemia vierovyznanská nemôže po práve domáhať sa miesta v listoch politických. Židia
            síce radi sa i do posmievania kresťanských názorov púšťajú, čo, perse, nie im, ale
            blbému obecenstvu, ktoré sprostoty také si za dobrý groš kupuje, za vinu a hriech
            pričítať sa má.
Štúr tiež už veľmi obozretne počínal si v orgánoch svojich pri otázkach, ako bola i
            tá mnou pozdvihnutá, cirkevných, a preto hľadal si otvoriť cestu k osobnému vplývaniu na
            záležitosť túto eminentne cirkevnú. On síce písal bol do Augsburských všeobecných novín
            článok o únii, ale jednak noviny tie málo čítané boli práve od toho obecenstva, ktorého
            najbližšie vec týkala sa, jednak i Štúr len jednu stranu vyzdvihol proti kalvinizmu,
            stranu totiž umenia, ktorú tenže zanedbáva, kdežto v luteranizme táto sa vrúcne pestuje,
            napr. pobožná poézia, hudba a maľba chrámová atď. — Dogmatiky sa Ľudovít nedotýkal. Ale
            z príležitosti
„Únie“
mojej a vzniklých prudkých hádok dôkladne i
            tento predmet študoval a po mojej strane povstať túžbou horel. I sme oba túto záležitosť
            často pretriasali.
Vystúpenie naše na seniorálnom konvente oduševnilo ho a on, ako už bol činný na
            všetky strany po dištrikte preddunajskom, intenzívnu agitáciu spravil za oboslanie
            dištriktuálneho konventu. Z jedného listu na Zocha v tejto záležitosti písaného vynímam
            tieto charakteristické jeho sady: „Bude zas dištriktuálny konvent. Hurbanova vec tu zase
            hore príde, a to ešte prudkejšie napadnú naňho za novú jeho brožúru oproti Zaymu.
[
1395
]
Podliaci by sme boli, keby sme všetko, čo len môžeme, za nášho muža
            neurobili. Či príde dakto z vás z Oravy na dištrikturálny konvent? Vy ale to len vždy
            tak akosi ,na verím boha! nechávate a neukazujete sa pred svetom. A kohože budete mať za
            vyslanca zo svetskej strany? Ak by ste druhého nemali, či by ste to nemohli vykonať, že
            by som ja bol od vášho seniorátu za svetského vyslanca vyvolený? Ak je len možná,
            vykonajte to, prosím Vás, a daj mi potom skoro na vedomie, či z toho niečo bude, lebo
            nič? Okrem toho mali by ste dákeho hodného šuhaja poslať z duchovenstva. Veď veru na
            potupu, a najmä kňazstva príde, keď dá so svojimi údmi zavracať, ako sa svetu páči, a
            žiadnu energiu neukazuje.“
Tak docitoval Štúr ku konventu dištriktuálnemu 1847 znamenité sily, ktoré sa potom,
            ako náleží, zmerali s advokátisticko-unistickou stranou. Ľudovít Štúr ako vyslanec
            oravského seniorátu, Hodža ako stály reprezentant Liptova, Karol Štúr, farár modranský
            ako vyslanec stoličného seniorátu prešporského, Janko Kalinčiak ako rektor gymnázia
            modranského, zastali si tu lakeť o lakeť a vyrazili prúdom modernej logiky na starigáňov
            šimkovsko-bolemanovských racionalizmu premoženého, hrdzavými palošmi opásaných. Vtedy už
            vidiac dajedni starší, že tu ide naozaj o svedomie do boja proti svetu, a najmä že i zo
            svetského stavu tak výtečný rytier, ako bol Jozef Justh, seniorálny inšpektor, hlási sa
            ku koruhve augsburskej, obrátili tiež po vetre plášť, menovite Kanka,
[
1396
]
grófsky farár, energicky sa proti násilnej únii vyslovili. To nečakali
            udatní rytieri prešporskej unistickej strany. Porážka bola všeobecná, pri všetkých
            bodoch unistickej záležitosti.
Vystúpenie Ľudovítovo v tomto konvente urobilo velikú senzáciu; jeho protivníci
            užasli krásou mladého muža a vážnym jeho tak dôležitých otázok rozoberaním, úchvatným
            rečníckym prúdom v ich milenej maďarčine nie menej ako v čistej latinčine rozvinutým,
            tak boli dojatí, že sotvy kto z protivnej strany odvážil sa seriózne podvracať ho
            chcieť. Krik nepomáhal, lebo energický protest proti takému vážnych otázok rozumovaniu
            nesmierne prísne sa na prvý počiatok takejto praktiky oborivších rečníkov a zástupcov
            seniorátov, ako boli Justh, Hodža, Karol Štúr, Ľudovít Štúr, Ján Kalinčiak, ako ľadový
            kúpeľ pôsobil na rozpálených krikľúňov. — Nový vedecký prúd vyrazil tu zo skál večných
            pred užaslými zástupcami splesnilého, starého racionalizmu. Zástupci únie stáli na
            exámene teologickom a zbadali, že o hlavných otázkach ani „dunstu“
[
1397
]
nemajú.
Štúrom obom venoval som z príležitosti životopisu staršieho Karola v Slovenských
            pohľadoch (st. b. diel I. zv. 3. str. 117) nasledujúce slová poťah na tento konvent
            majúce: „I v pravote mojej, ktorú mi na krk zavesila jednak slabosť vtedajšieho
            superintendenta, jednak rozpajedenosť unistickýoh advokátov a grófa Zayho pre moju knihu
            o únii, Karol Štúr so zápalom a spravodlivým rozhorčením porážal výbornou rečou
            škrečiacich odporníkov pravdy. Na ten konvent nezabudnú tak ľahko prešporskí advokáti,
            bo boli vtedy po prvý raz na svojom vlastnom dvore, ako sa patrí, strepaní. Karol i s
            bratom drahým Ľudovítom, vtedy vyslancom seniorátu oravského, podstatne dopomohli k
            porážke nepriateľov cirkvi i národa.“
Výsledok rečnícky Ľudovítom na tomto konvente tak patrno dosiahnutý nemálo dopomohol
            k uzavretiu dávno pojatej ním myšlienky hlásiť sa o dáky mandát do snemu krajinského
            už-už nastávajúceho, kde by v najširšom kruhu pokúsil sa slúžiť k dobrému zbožňovaného
            sebou národa slovenského.
II.
Na poli cirkevnom pre politický rozvoj národa slovenského Štúr nechcel pôsobiť, sám
            sebe zhnusiac pokračovanie celkovité vtedajších opanovateľov kráľovstva božieho. Na
            konventoch boli len dve strany: jedna nesmierne rozdráždená politická luza a druhá
            nesmierne ochablá strana biednych seniorov, potakačov a mamelukov. Mladá strana
            životaschopná, ideálneho vzchopu a vzletu sa ešte iba tvoriť počala.
Pôvod ochablosti tej ležal v racionalizme, zo škôl nemeckých donesenom a cirkev
            evanjelickú otrávivšom. Tento racionalizmus bol dobrá voda i na mlyny uhorskej šľachty.
            Kadenáhle vrhol sa maďarizmus celou svojou elementárnou silou na cirkev a pod egidou
            moderného liberalizmu začal i kráľovstvo božie maďarizovať, starý racionalizmus bol bez
            obrany, lebo vnútorne nemal dôvodu proti vlastnej svojej náture bojovať. Nestojac na
            cirkevnom učení, vôbec na kresťanských velikých zásadách, stržený bol skoro do prúdov
            vibrujúcich politických náruživostí. U neho už bola viera navnivoč privedená, idea
            kresťanstva historického skvacla na suchú pohanskú morálku a na židovsko-farizejský
            ceremonializmus. Maďari a ich najatí náhončí dýchali širokými pľúcami modernej
            civilizácie, liberalizmu, politických reforiem, pokroku a k týmto cieľom užívali
            všetkých prostriedkov, ktoré len časnosť a večnosť poskytovala. Naproti nim stál v
            cirkvi — rozumej evanjelickú, u ktorej Štúr nabýval skúsenosti, bár to samé platilo i o
            cirkvi rímsko-katolíckej — rozkvasený už racionalizmus. Katolíci hanbili sa za
            katolicizmus, evanjelici nevedeli, čí sú. Keď im kto nadhodil základné náuky ich cirkvi,
            zalamovali rukami a ľakali sa katolicizmu. Mne vytýkali najčelnejší protestanti
            prešporskí, peštianski a po dvoroch zemianskych osadlení zemskí páni katolicizmus atď.
            Sami národní protestanti krútili hlavami a čudovali sa, že čo nemožným zdalo sa,
            zastavenie totiž prúdu roztočeného Zaym unizmu maďarsko-kalvínskeho, to vystúpením mojím
            dogmatickým a čisto vieroučným mimoriadne čerstvo počalo opozíciou množiť. Ani už nebolo
            možno viacej cirkevnou zbraňou sa zbaviť toho zla, ale vytiahli sa ihneď kanóny
            disciplinárky a politických autorít. Nuž ale to nie je na tomto mieste náš predmet.
Štúr videl, že táto cesta v inú stranu bojov vedie, on teda pustil sa rozhodne inou
            stranou, tou stranou v národe slovenskom pošiel, ktorou videl poberať sa v národe
            maďarskom Széchenyiho, Majláthovcov, Juraja Apponyiho atď., ktorí nikdy neharaburdáčili
            na poli cirkevnom, cirkev kresťanskú vo všetkých ňou krajinsky prijatých vierovyznaniach
            chrániac ako zrenicu oka štátneho. A ako ďaleko od týchto stáli Zayovci, Kossuthovci,
            Radvánszkovci, Prónayovci, tak ďaleko stál i Štúr od racionalistov, plytkých slovenských
            evanjelikov. Preto aj falanx slovenských prebudených evanjelikov,
[
1398
]
nakoľko boli len evanjelici podľa mena, inak ale racionalizmom svojím
            cirkevným zametení boli na naklonenú planinu povrchného libertinizmu a liberalizmu,
            náramne zredla v búrach, a videli sme i mocných inak mužov zvrávorať a vyvaliť sa, iných
            až po skončených bojoch spamätať sa. Psychologicky sa dokáže, že vydržali v cirkvi i
            národe zarovno len mužovia seriózni a charaktery pevnej viery. Časy tie už minuli a
            kritika psychologická má slobodnú ruku. Racionalizmus zabehnul až do semitizmu a
            liberalizmus sa obrezať už dáva a mieša krv čisto kresťanskú so židovskou, keď jesto
            výhľadu na libertínské živobytie.
[
1399
]
Stojac teda Štúr pozitívne sám v cirkvi kresťanskej, na širokej postati apostolicuma,
            rozložil už len politický byt národa pred bádavé oko svoje a sústredil sem všetky svoje
            úsilia a snahy. Už ku koncu roku (1846) mohutne započal biť na bubon a trúbiť silnou
            fanfárou v národe k založeniu slovenskej priemyselnej školy. Haraburdáci stŕpli nad
            smelosťou Štúrovou a nad touto náradou! Kto to slýchal slovensky chcieť zasahovať na
            vzbudenie priemyslu! Akýsi Lódi,
[
1400
]
arciharaburdák z Maglódu, vystúpil v „Pesti Hirlape“ s nevídaným fanatizmom,
            kacírovaním, denunciáciami a všetkou najničomnejšou zbraňou straníka tyranských Maďarov
            a maďarónov. Znakom toho, že už vtedy acheronta movebantur
[
1401
]
proti všetkému, čo by mohlo blahobyt, vzdelanosť a osvetu národa slovenského
            napomáhať. Nám starým teda nie je divný tento
            grünwaldovsko-radvanskovsko-Thébus-Czékus-pecusovský najnovší nápad na vzdelanostné
            snahy Slovákov. História Lódiho našla v Dragutinovi
[
1402
]
— ktorý sám o sebe vyznáva, že nenáleží k slovanskému národu, a Štúr v
            redakcionálnej poznámke potvrdzuje to — náležitého kritika v číslach 171 a 172
            „Národných slovenských novin“ Štúrových z r. 1847. Tento pán vysekal a lúhom ostrým
            oblial milého Lódiho (Maglódi, Lódi = Szeberényi Lajos, potomný kňaz slovensko-maďarský
            a profesor teológie v Prešporku).
Pravda, toto siahnutie na pulz národa nemalo iného následku ako siahnutie lekára na
            pulz nemocného. Tí, ktorých vecou bolo by to bývalo podchytiť narádzateľa pod paže a
            lapiť sa spolu s ním do skorej, výdatnej práce, boli alebo nemocní sami tak, že
            neprijímali už liekov, alebo náležali k tým, čo pri každom novom podniku ohliadali sa po
            báčim kuťaláncošovi,
[
1403
]
čo ten na to povie, alebo k tým kmotrom Zaoskom,
[
1404
]
čo tak do sveta in bus bas
[
1405
]
tárajú a nič nerobia, čo medzitým chasa kalibru Lódiho bila na zvon
            strašného nebezpečenstva, hroziaceho vlasti z tohoto a takéhoto panslavizmu. Lebo čože
            inšieho bol by dobrobyt slovenského národa, ako číry, meravý panslavizmus? Pravda,
            osveta a blahobyt slovenského ľudu bola by bývala smrťou ľahkých týchto blbcov, hlupákov
            a odrodilcov. Tých paša dobrá bola, je a nedlho ešte bude hlúposť slovenského ľudu; taký
            hlúpy slovenský baran dá sa už potom pohodlne strihať a drať.
Štúrove noviny čítali sa po mestách a dedinách i po dvorcoch precítlejšej a národne
            zachovalejšej nižšej šľachty. Hlas tohoto orgánu národného pod Štúrom bola skutočná moc,
            s ktorou treba bolo počítať. Tribunus plebis
[
1406
]
tento počínal si aj skutočne po tribúnsky. Nie inak, iba ako by už sedel na
            lavici vyslancov krajinských, tak sypal blesky názorov a skúseností svojich do radov
            veľmi čulého svojho poslucháčstva. „Hej, bol by že to za vyslanca na diétu!“ vzdychali
            si utrápení Slováci a hltali každé číslo, ktoré im riadne dva razy v týždni zvestovalo
            lepší byt a osvetľovalo ich prítomnú biedu. Už vo februári 1847 počal Štúr zraky svoje
            obracať po krajinských verejných potrebách, a nebolo ťažko nájsť červenú nitku náuky,
            tiahnucej sa úvodnými článkami, ktorá na to vybiehala: Národe slovenský, ak chceš, aby
            sa ti pomohlo, voľ tú jedinú cestu zákonnú orgánmi svojimi, ktorá ťa privedie k akejsi
            tej reprezentácii tvojich potrieb a záujmov, t. j. voľ si, kdekoľvek len môžeš,
            vyslancov na diéty takých, ktorí za teba svojho hlasu budú vedieť a chcieť pozdvihnúť.
            Od 19. malého sečňa (februára) číslom 162. nepretržite až do 19. marca 1847 čísla 170
            chodil cyklus článkov z predmetu:
„Nárady ku zlepšeňú stavu našej
               krajiny“
.
Veliký takt objavil razom článkami týmito; tu sa mu už nemohli zadrapiť takí lódiovci
            frázovití a nemohli mu vyčítať panslavizmus, keď na dlani ležala vlasť zbedovaná a predo
            dvermi zemský snem. Štúr sa s orgánmi verejnej mienky v rukách jeho zloženými postavil
            do šíku bojovníkov za blaho vlasti, „cara patria, dulcis Hungaria“,
[
1407
]
ako si ju otcovia naši po latinsky menovali, ctili, milovali ju! Pravda,
            táto cháska lódiovská s haraburdákom svojím v čele neznala už „caram patriam“, ale len
            bruško svoje, ani „dulcem Hungariam“, ale len namyslenú si a neskutočnú Maďariu, ktorej
            dovtedy v celom temer tisícročí nikdy nestávalo. — Štúr zaujal stanovisko rozhodne
            demokratické, a keď jedni zaostatie zeme našej pripisovali tu zaostatiu poľného
            hospodárstva, iní zlým cestám, urbáru, ľud tlačiacemu, nedostatku fabrík, ochranných mýt
[
1408
]
a spolkov, nedostatku mora a námorného kupectva a obchodu, rôznosti národov
            zem našu obývajúcich atď.; podľa toho potom tiekli rozličné nárady, medzi inými aj
            zmaďarizovanie všetkých nemaďarských národov krajiny: Štúr sa vyslovil o všetkých tých
            návrhoch a náradách nasledovne: „Kto by smel tajiť, že vo všetkom tu prednesenom mnoho
            jesto pravdy, kto by ale zase to odpierať chcel, že v týchto mnohých náradách jesto aj
            dosť krivého, jednostranného? Jednostrannosť je príčinou nášho zaostatia len jednému
            lebo druhému nedostatku pripisovať, prehnané je nemožné a cez čiaru siahajúce veci
            žiadať, krivé je podstatu veci so zdanlivosťou zamieňať, ale slušné a oprávnené je
            pokrok vo vlasti našej požadovať, nedostatky odokrývať a na možný spôsob ich
            odstraňovať. Toto je vec slušná, oprávnená a na nej pracovať je povinnosťou našou,
            povinnosťou, ktorú sme krajine i sebe samým podlžní.“ (Slovenské národnie noviny zo dňa
            19. malého sečňa 1847 č. 162.)
Pojediné prehnanosti kritizujúc dotknul sa Štúr i toho vtedy už bežného hesla
            Maďarov: „Tengerre magyar“.
[
1409
]
Ale vopred sa ohradil pred podozrením, ako keby vlasti svojej nedopriaval
            požehnania obchodu námorníckeho. On ale chápe vec z reálnejšieho stanoviska než tí, čo
            kričia: „Zriaďme obchodné, s ďalekým svetom vo zväzku stojace spoločnosti,“ a z
            reálnejšieho než druhí, ktorí kričia „tengerre Magyar“, lebo tamtých pôsobenie sa akosi
            dariť nechce a týchto krik len krikom pustým zostáva. A prečo? Štúr zmaľoval Maďarom
            Poľsku, aby sa pri svojom šovinizme zhliadnuť mohli vo vernom zrkadle. Štúr hovorí:
            „Vidíme my veľkú dôležitosť spojenia sa so svetom a potrebu mora pre každý národ
            samostatný, a hlavná príčina úpadku Poľsky bola tá, že sa nevedeli dobyť k moru a keď sa
            dobyli, nevedeli utrímať ho vo svojej moci. Na čas síce Poliaci mali v moci svojej
            pomoria a vydobili si daraz brehy baltické od Švédov,
[
1410
]
ale ich neboli v stave utrímať a užívať ku svojim potrebám. Takto nemohol
            povstať ani žiaden väčší priemysel a obchod, nasledovne nemohla sa stvoriť tak rečená
            trieda meštianska, nie tá trieda ľudu, ktorá po mestách býva a obyvateľstvo s obchodom
            sa zaoberajúce tvorí; keď ale toto obyvateľstvo chýbalo, nebolo nikde v krajine
            sporiadanejšej, pevnejšej moci, nebolo prítulku pre slobodu, bolo tam iba panstvo a
            poddanstvo, alebo radšej rabstvo, tamto v rozkošiach a zájazdoch výskajúce, toto
            stonajúce pod ťažkým jarmom. V takomto stave nebolo nikoho, kto by bol bezuzdnosť
            šľachtickú na uzde trímať pomáhal, kráľovská vláda pod nápadmi vybujnelého zemianstva
            oslabla, na čo oprieť sa nemala, zemianstvo si teda hlavnú moc privlastnilo a ju len k
            svojmu úžitku a osohu užívalo. Pod tým ale časom susedné národy celkom inakšie vedené
            zmocneli a tak na hlavy Poliakov búrka prv, než by sa boli nazdali, privalila sa a ich
            obci koniec urobila. Zastaralé zlo tak len napochytre naprávať chcieť bolo už pozde!
            Darmo senát v Grodne
[
1411
]
v hlbokej žalosti nad úpadkom vlasti celú noc presedel, listinu rozdelenia
            Poľsky podpísať zdráhajúc sa; daromný bol tento čo priam aj statočný odpor, daromné
            junácke sa pozdvihnutie Poľsky:
[
1412
]
vlasť bola padla k naučeniu všetkým tým, ktorí myslia, že spojenie v obci má
            sa využiť len na osoh jednotlivých privilegovaných ľudí. Ale i more Poliakom málo by
            bolo pomohlo v takých okolnostiach, v akých nachodila sa vlasť poľská. I u nás je darmo
            o spojení s ďalekým svetom, o mori vykrikovať, kýmkoľvek sa v takýchto okolnostiach
            nachodíme, v akých sme teraz.“ A tu potom reže do živého ukazujúc, ako tri štvrtiny
            celej zeme oslobodené sú od krajinskej dane, ako na zostalej jednej štvrtine všetky
            ťarchy ležia, ako je práve táto štvrtina nevoľnícka, obmedzená, pod urbárskou
            poddanosťou a starootcovstvom stenajúca!
[
1413
]
Koľké sú v tom samom už zápreky a prekážky rozkvetu a dobrobytu krajiny!
            Ako, na aký spôsob zvelebí sa roľníctvo, hospodárstvo na zemi nevoľnej, na aký spôsob
            môže sa tu krajina postarať o potreby krajinské, o zlepšenie ciest, o uvedenie
            všeobecného a lepšieho vyučovania ľudu, o zlepšenie súdobníctva, o popravenie správy
            krajinskej? Či môžeme mať úverok, keď nieto popisu statkov atď., atď.? „Darmo sedí senát
            v Grodne!“ volal nad Poľskou Štúr; „privilegovanie jedných vlasť nikdy nespasí,“
            pointiroval v oči maďarských zábehov na chodníčky poľské.
Štúr postavil sa do stredku všetkých tých krajinských nedostatkov a vyťahoval ich za
            šticu na svetlo, aby ich pred obecenstvom svojím natriasal a preciedzal. Celú sústavu
            ich načal už roku 1846 s agitáciou medzi ľudom, aby sa hľadel odkupovať od panštiny ako
            tej najhlavnejšej prekážky pokroku a blahobytu národného. Ale to bola práca zdĺhavá,
            preto v nadrečených článkoch začal už duriť zrušenie urbáru okamžité autoritou štátu a
            cestou zákonných nariadení. Navrhoval tri prostriedky, ktorými by krajina do toho
            vstúpila, a síce: Všeobecnou pôžičkou krajinskou, vymenením urbárskych povinnovatostí za
            jednotlivé zeme urbárske a splácaním urbáru, ktorý by sa v tejto prípadnosti ako istina
            peňažitá v rukách majiteľov zemí urbárskych považoval. A predstavoval si to takto:
            Krajina by sama z pôžičky nadrečenej vyplácala urbárske sedenia, ktorých majitelia by
            potom s úrokmi pomaly i kapitál na nich vynaložený amortizovali.
[
1414
]
Niekoľko rokov by stačilo, aby celé poddanstvo od urbáru oslobodené bolo.
            Podľa druhého prostriedku by poddaní zo svojich zemí toľko doterajším majiteľom
            urbárskych sedení popustiť museli, koľko istina všetkých povinnovatostí a doterajších
            úžitkov urbárskych, teraz ako úrok považovaný, v peniazoch ocenená hodná je. Na tento
            spôsob by urbárske povinnovatosti kusmi zemí sa naveky vymenili a vymanili. Podľa
            tretieho prostriedku Štúrom navrhovaného by sa majitelia doterajších urbárskych zemí
            považovali ako veritelia svojich poddaných a povinnovatosti týchto ako úrok od dlhu u
            majiteľov zemí zavisnutého. Na tento spôsob poddaní splácali by každoročne svoje bývalé
            povinnovatosti v peniazoch s jedným lebo viac zlatými na zotrenie dlhu, a taktiež by sa
            pod niekoľkými rokmi celkom od pánov vyplatili, vymanili z ťažkej služby.
Teraz toto pripomínať, keď už sedliak je slobodný, zdá sa byť zbytočným tým viacej,
            že následky nádejné na ľude našom nezjavili sa; no smelosť sa vyhľadávala vtedy, keď
            ešte sám Kossuth verejne v sneme deklaroval slávne toto poddanstvo za osud, proti
            ktorému darmo je vzpierať sa, — pravá smelosť potrebná bola k tomu takto na korúhev
            svoju písať oslobodenie národa od urbáru nenávideného a nešťastného. Smelosť to bola
            nielen voči diktátorovi verejnej mienky, ale aj voči značnej čiastke jeho vlastného
            obecenstva, zemanov totiž národne slovenských. Ale záujem ľudu, záujem národa
            slovenského stál Štúrovi vyššie než všetky možné ohľady. Že holé to oslobodenie od
            urbáru nemalo žiaducných, tých čakaných následkov, príčina bola, že prestalo sa na tom
            jednom, i to len zo strachu tak rýchlo povolenom, a potom keď strach prešiel, tak
            obťaženom a oklauzulovanom odkupe.
[
1415
]
V zápäť tohoto oslobodenia prišiel šovinizmus maďarizmu a ten vzal druhou
            rukou dvojnásobne to, čo jednou bol dal. Štúr oslobodenie od urbáru počitoval
            spravodlivo len za prvú hlavnú prekážku pokroku vlasti, a nie za jediný prostriedok.
„Odkúpenie urbárske, takto — podľa jeho jednej lebo druhej nárady — vykonané je ale
            ešte len polovičatá, nedohotovená práca!“ písal Štúr dňa 2. marca 1847 (1. c. č. 165) a
            ukazuje na tie nešťastné polovičatosti tohovekého zákonodarstva. Napr. ustanovenie to,
            mocou ktorého nezemania krajinské úrady zastávať môžu, ale ľudí k tomuto úradu
            spôsobených voliť nesmú; alebo nezemania môžu držať statky zemianske, ale pritom
            podržalo sa právo starootcovské, ktoré to držanie nemožným činilo.
My teda, hovorí Štúr zaraz tu, keď by sa urbárske odkúpenie ku koncu priviedlo,
            hovoríme a istíme, že je takrečený patrimoniálny súd alebo panská stolica nad
            odkúpenými, už poddanými, odpor sám so sebou; istíme ďalej, že právo starootcovské v
            zákonníku našom nemá potom dobrého zmyslu a miesta; hovoríme tiež, že vykúpenci urbárski
            v starom stave z občianskeho ohľadu tiež ostávať nemôžu, ale sa im už ako slobodným
            obyvateľom, nasledovne údom koruny i väčšie práva popustiť musia, ktoré im už podľa toho
            stania, do ktorého by prišli, náležia. Keď pán urbárskych zemí bol vlastným majiteľom
            týchto sedení, poddaný sedliak bol len jeho nájomníkom, takrečeno jeho sluhom a mal len
            úžitok z týchto zemí (usus fructus),
[
1416
]
ale vlastnosť a majetnosť patrila pánovi. Čo bolo prirodzenejšie, ako že v
            takýchto okolnostiach bol pán sudcom svojho poddaného, a to mnoho ráz i žalobníkom i
            sudcom, bo v panských stoliciach i v samých pravotách medzi pánom a poddaným vplyv
            panský je veľký, ba rozhodujúci. I v takýchto pravotách pán, čo aj nepredsedal sám, teda
            menoval predsedníčku, okrem toho on hostil prítomných sudcov, ktorí svojmu hostiteľovi
            už len niečo kvôli urobili. Podľa spomenutého vzťahu za starých časov poddaní za pánom v bandériách
[
1417
]
museli nevyhnutne ísť do vojny a do výprav krajinských, keď by ale toto
            hlavné spojivo, tento zákonný zväzok medzi pánom a poddaným prestal, t. j. keď by
            poddaní nie viac pánové, ale svoje vlastné zeme ovládli, samo od seba a celkom
            prirodzene by i patronát pánov alebo takrečené patrimoniálne súdobníctvo pána nad
            poddaným prestať muselo. Poddaný nebol by teraz viac panským, ale ako všetci iní len
            poddaným krajiny, vlastne spoluobčanom krajiny a majiteľom slobodným.
Podobne takýmto spôsobom podvracia v pripomenutých článkoch i to takrečené
            starootcovské právo a vytiera ho zo zákonníka uhorského ako už viacej ta nenáležité.
            Smelo ďalej ide a hovorí, že keď takto sa stane s národom, prv pod urbárom stenavším,
            nesmierna stane sa zmena s ním. Dotyčné reprezentácie smelými črtami maľuje opravdovú
            ústavnosť zeme, kde nemožným stane sa, aby „o nás bez nás“ rokovalo a jednalo sa na
            patričných zastupiteľských sboroch a v zákonodarnom sneme. Lebo ľud, ktorý už viacej
            nebude patriť, nebude ani môcť byť od nich zastupovaný ako dosiaľ, ale „museli by tí už
            odkúpení sami takých mať, ktorí by ich v občianskom položení ako už obyvateľov
            krajinských a nie viac poddaných panských zastupovali, s ich majetnosťou k dobrému
            krajinskému nakladali, t. j. mienky svoje strany veľkosti dane na obyvateľsto rozhodiť
            sa majúcej dávali, k jej splácaniu privoľovali a napospol miesto nich aj v inších
            záležitostiach ohlasovali sa. Porekadlo „sine me de me“
[
1418
]
muselo by zmeniť sa na „de me mecum“
[
1419
]
t. j. „nie o mne bezo mňa“, ale „o mne so mnou radiť sa musíte“.
Štúr myslel: „Obyvateľstvo by si ľahko našlo svojich zástupcov a rečníkov; lebo že by
            z tohoto ohľadu dáka ťažkosť povstala, to len ten istiť môže, kto je nie priateľom
            opravdového pokroku, bo by si obyvateľstvo z ľudí vzdelaných a učených, na ktorých už
            ani u nás nechybí a ktorých počet sa každý deň množí, ľahko takých do krajinských vecí
            rozumejúcich sa povyberalo, ktorí by zasluhovali jeho dôveru.“ On myslel ďalej, že:
            „Náboženstvo kresťanské zrušilo rabstvo a otroctvo: a človeku dalo jeho hodnosť ľudskú —
            v protive k pohanským obciam Grékov a Rimanov, kde krem tých, ktorí mali účasť vo vedení
            verejných krajinských záležitostí, všetci ostatní boli sluhovia a rabi;
[
1420
]
medzitým ale aj v obciach kresťanských západného sveta len isté
            privilegované stavy užívali väčších práv a slobôd a ktoré stavy účastné boli v rokovaní
            a spravovaní krajinských záležitostí. Že stav inších ľudí okrem týchto stavov smutný
            bol, to dostatočne vieme; že ale to takto dlho ostať nemôže, o tom tiež tuším všetci
            presvedčení sme.“ (L. c. č. 165) Takto to Ľudovít už 2. marca 1848 predpovedal, ako si
            to myslel dosiahnuť stred feudalistického tlaku na národoch, aký vtedy ešte panoval?
            Ideou, púhou ideou a čistým horlením a čistou láskou ľudu k sebe samému. A on to všetko
            bral doopravdy. To mu ani na um nezišlo, že ešte po tridsiatich piatich rokoch, keď už
            ani chýru ani slychu nebude na papieri o feudálnych a patrimoniálnych súdoch, pomeroch a
            tlaku, budú tri milióny národa slovenského dávať sa reprezentovať samým feudálom a k
            tomu ešte feudálom maďarským! Nuž darmo, tu bol jeho idealizmus, jeho prísna logika
            morálky verejnej, jeho optimizmus národný vo hre; diabolskú logiku a hynúceho feudalizmu
            posledné sa metanie dokonávajúceho jedného milénia
[
1421
]
fanatický vznet nebral do kalkulu svojho. On hnal sa na verejnosť, on hnal
            národ ku osvedčeniam sa voči urputných vrahov jeho blahobytu, slobody a vzdelanosti, on
            stlal sebe i národu cestu do snemu. Jemu tanul na mysli írsky národ s velikým tribúnom
            ľudu O’ Conellom.
[
1422
]
Čo tam bolo možné pri rovnakej utlačenosti národa podrobeného, prečo by to
            tuná stať sa nemohlo pri prajnejších pomeroch politicko-národných?
Pekné je jedno miesto tohoto peknoduchého idealistu, ktorým maľuje blahoplodné
            následky nádejného oslobodenia sa od poddanstva z hľadiska národno-hospodárskeho.
            Ľudovít cenil čas i počasie. Píše: „Odkúpení by vedeli, že sú už teraz zeme a všetko,
            čím vládzu, ich vlastnosť večitá, ktorá sa im od nikoho odobrať nemôže a nesmie.
            Obrátili by teda, čo len môžu, pilnosti a spolu aj kapitálu na zdokonalenie a dobré
            obrábanie svojho hospodárstva a nielen že by teraz mali k tomu chuť, ale by mali aj čas,
            kde v terajších okolnostiach naopak urbárski poddaní nevedia, či čas budúci bude pre ich
            poľné práce a či pre panské? Nevedia, či ich na panské roboty nevyženú a či im po
            panských robotách zase chvíľa k obrábaniu ich zemí a poľa príhodná bude? Nevychádzala by
            potom ich majetnosť navnivoč zanedbávaním hospodárstva, pľúšťami, dažďami, inými
            nehodami, čo sa teraz veru mnoho ráz stáva. Stadiaľto vidno, že by hospodárstvo veľmi
            mnoho získalo, majetnosť jednotlivých a tým aj majetnosť krajiny by sa rozmnožila, čo by
            všetko zase na podujímavosť ľudu veľmi dobre pôsobilo. Nedrepenel by potom roľník len na
            svojich roliach, ale by sa chytal aj inších haluzí priemyselných,
[
1423
]
hodvábnictva a inšieho priemyslu a obchodu. A čo by ešte hlavný zisk bol pri
            veciach týchto, majetnejší a zo služobníctva urbárskeho vyšlí hospodári starali by sa
            potom viac ako teraz o vzdelanosť svojich detí, viac by na školy obetovať mohli, a takto
            by sa pomaly v zakrpatelých dosiaľ poddaných vzbudzoval ľudskejší a šľachetnejší duch,
            ktorý je hlavný strážca oproti kdejakej podlosti, surovosti, nepodujímavosti,
            zdrepenelosti, priestupkom a nízkej, neľudskej seba odhodenosti,“ (L. c. č. 166.)
Neplatenie daní kroz zemanov bolo Štúrovi druhým hlavným nedostatkom krajiny, o
            ktorej veci pripravoval z tej duše obecenstvo politické k budúcemu snemu. Zaujímavo je
            vidieť, ako mladoň tento za slobodu všeobecnú zaujatý vedel sa vhĺbiť v otázky na dennom
            poriadku vzdelaných národov sveta postavené a ako si počínal pri poučovaní národa
            slovenského, násilníckym spôsobom panujúcich v Uhorsku pomerov od otázok týchto
            odsocovanom. Na dlani vyložil svojmu obecenstvu cifry štatistické a ukázal, že zemianske
            zeme obsahovali 33,140.722 jutár, od ktorých sa neplatila daň, naproti tomu poddanské
            zeme obnášali len 13,240.974 jutár a na týchto zemiach, ktorých majitelia ešte k tomu i
            tamtie zeme panstvám obrábali, ležala celá ťarcha krajinských potrieb. Zeman neplatil
            nič, lebo to, čo sa ho dotklo, ako zapravenie útrat dietálnych a insurekcionálnych
[
1424
]
— posledná ťarcha krem toho o tomto čase už iba podľa mena známa bola —
            nestálo za reč. Tieto cifry, bár vec napospol známa bola, ako mlunná iskra zapaľovali
            mysle. Sám Štúr vykladal ich takto:
„Tento pomer a očividná táto nerovnosť nám vo verejnej mienke u národov európskych
            náramne škodí, a po čom našu krajinu Európa hlavne zná, je to, že tu jedna čiastka
            obyvateľstva nie k verejnému dobrému nedáva a poddanstvo skoro všetko znáša. Ono i platí
            vojenskú daň i vojakov dáva, platí domácu daň
[
1425
]
i obecné roboty odbavuje, robí cesty i platí za ne. A nebýval vždy tento
            nerovný pomer medzi zemianstvom a poddanstvom. Za starých časov zemianstvo i na vojnu
            samo chodilo i bandériá do vojny vystrájalo aj ich samo zaopatrovalo a okrem toho ešte
            platievalo aj vojenskú daň,
[
1426
]
ako o tom rozličné zákony svedčia, napr. Ludvika II. článok 1. z r. 1518.
            Len neskorej, keď sa stále vojsko v krajine usporiadalo a insurekcia celkom sa od neho
            odlúčila, pripadla vojenská daň na samojediných poddaných. Domáca daň nebola v
            predošlých stoletiach od vojenskej dane tak oddelená, ako je teraz, ale obe skladali sa
            do jednej pokladnice a zároveň tamtej i túto zemianstvo skladalo. Behom času ale vždy
            horšie a horšie časy padali na poddanstvo, a zemianstvo majúc v ruke zákonodarstvo, od
            povinovatostí a tiarch krajinských vždy viac a viac sa odťahovalo. Tamtie minulé časy
            boli od terajších celkom rozdielne; v terajších drží sa to za patriotizmus, čím viac kto
            ťarchy pre obecné dobré znáša, čím viac kto pre obecné dobro robí; v dávnejších časoch
            ale sa to pokladalo za dobré, to sa držalo za právo a slobodu, čím menej kto obetí k
            verejnému blahu krajinskému dával. Že časy veľmi zmenili sa, a síce na lepšie, a že sa
            pochopy ku cti a oslave nášho veku prevrátili a vyjasnili, je vec istá. Teraz už len
            starého ducha synovia to za právo a slobodu držia, keď nič robiť, nič dať, nič trpieť
            pre verejné dobré nemusia, takéto ale práva a slobody, alebo inšími slovami temnosť a
            sebectvo občianske náš vek len odsudzuje. S takýmito myšlienkami o právach a slobodách
            sa človek už do tohoto času nezmestí a ani doňho nepatrí, ale do starých, umierajúcich
            časov.“ (L. c. č. 166.)
Potom vylial celý prúd zlých následkov z tohoto neplatenia kroz zemanov daní
            vytekajúcich, ako: nedostatok kreditu (úverku), zlé cesty, nedostatok ústavov, vodovodov,
[
1427
]
nesplavnosť riek, nestaranie sa o ich zregulovanie, vývoz zemských plodín
            ochrannými mýtami obťažený, znemožnený, školy zanedbané, súdobníctvo uplatiteľné,
            nedostatok katastru
[
1428
]
atď., atď. Štúr radí dobre platiť sudcov a úradníkov, učiteľov i kňazov,
            aspoň už týchto posledných podporovať náležite a potom žiada od všetkých, čo blaho
            krajiny a národov so sebou donáša.
A tu prišiel po tretie na svoj predmet, so zvláštnou tendenciou spracovaný, na
            rozšírenie práv kráľovských slobodných miest. Predmet tento opatroval so zvláštnou
            pilnosťou a priazňou, čo i priam tohoveké, ba až dodnes kráľovské mestá velikej sympatie
            nestávali a nestávajú sa hodné. Štúr ale hľadel vzbudiť cit práva, samostatnosti a úcty
            k starootcovským týmto ustanovizniam. On síce videl dobre, ako hlboko padlo dakedajšie
            vedomie práva, dakedajší vplyv na verejné záležitosti krajinské slobodných a kráľovských
            miest, videl tú mizériu menovite slovenského meštianstva, ale práve táto vedomosť biedy
            ponúkala ho k tým prísnejšiemu štúdiu predmetu tohoto. Vidzme teda jeho samého, ako
            pojednáva tento zaujímavý pre neho a jeho ideály predmet:
„Toto zanedbanie a odstrčenie slobodných kráľovských miest od verejných krajinských
            záležitostí je istotne veľký nedostatok v našom politickom živote, z ktorého mnohé druhé
            nedostatky na spoločenský náš život vytekajú. Z domáceho nášho zákonníka dostatočne
            známe, že slobodné kráľovské mestá predtým omnoho väčšiu dôležitosť a väčšie politické
            práva mali ako v týchto časoch. Vo Vladislavovom VII. dekréte,
[
1429
]
3. článku vypočituje sa už dvadsaťtri miest, ktoré sedalisko a hlas na sneme
            mali a po r. 1608 zase druhých devätnásť miest sa k týmto politickými právami obdareným
            mestám pripočituje. Prvý článok od r. 1608
[
1430
]
po korunovaní v 10. paragrafe medzi inším i toto obsahuje: „Čo sa slobodných
            miest týka, aby ony tiež pri svojich právach a v počte stavov a radov sa zadržali, za
            slušné obyvatelia krajiny považujú, ako aj to, aby ich vyslanci medzi obyvateľmi
            krajinskými miesto a hlas mali.“ Roku 1619 žalovali sa stavy a rady, že siedmim banským mestám
[
1431
]
len jeden jediný spoločný hlas na sneme dopustiť chcú, a preto žiadali, aby
            každému z týchto miest svoj zvláštny a osobitný hlas na krajinskom sneme sa povolil. Z
            tohoto všetkého vidno, že slobodné kráľovské mestá k politickým právam krajiny našej
            dostatočné právo i podľa zákonov našich majú, behom ale času stalo sa, že sa z týchto
            práv vytvorili a na jeden jediný spoločný hlas všetky slobodné a kráľovské mestá v
            Uhorsku obmedzili. Ako a čím pôsobením sa toto stalo, nikomu nebude tajno, kto beh
            domácej našej histórie pilnejšie pozoruje, bo ten tam nájde, že moc zemanov ustavične
            viac a viac sa vzmáha, a títo všetko, čokoľvek práva aj inším sa ušlo, k sebe
            popriťahovali. Týmto činom vytvorili sa takrečeno i slobodné kráľovské mestá, keď aj nie
            podľa mena, ale skutočne zo snemu, bo jeden jediný hlas v záležitostiach krajinských
            oproti mnohým hlasom druhých stavov tratí svoju váhu a navnivoč prichodí. Podľa zákonov
            našich jedno kráľovské mesto považuje sa za jednu osobu zemiansku, s behom ale času, keď
            zemania svoje takrečené slobody vždy viac a viac šírili, to sa vymyslelo, že všetky
            slobodné kráľovské mestá dovedna jednu jedinú osobu zemiansku predstavujú. Podľa tohoto
            bludného a slobodu udúšajúceho predstavenia sa potom mestám aj len právo jedného
            jediného hlasu na sneme vymeralo. Ako inšie rozvitiu krajiny neprajné, tak aj toto
            ustanovenie nás u národov európskych do veľmi zlého chýru uviedlo. Na západe Európy
            mestá od času slávne dokonaných bojov medzi mestským a zemianskym stavom mali všade
            dôležité a vážne miesto v krajinských záležitostiach, u nás ale naopak sa to stalo; z
            vážneho a dôležitého položenia upadli naše mestá do stavu veľmi chatrného. Medzitým ale
            aj vina tohoto úpadku i na druhej strane byť musí, bo zemianstvo akokoľvek bujné nebolo
            by mohlo mestá vytlačiť zo zákonne im už patriacich práv, keby si mestá boli samy znali
            práva svoje mužne hájiť a položenie, ktoré vlastné mestám prislúcha, zatrímať. Toto ale
            zanedbali a vari aj nemohli, a preto sa im aj právo na druhej strane zúžilo a obmedzilo.
            Úpadok tento v politickom ohľade svedčí o neomylnom úpadku našich miest v ohľade
            priemyselnom a obchodnom; a vskutku, keď staré zprávy o našej krajine čítame, poznáme,
            že za dávnych časov boli naše mestá priemyselnejšie, v novších ale časoch z obojakého
            ohľadu poupadali. Rozličné sú toho príčiny: na poludnie rozloženie sa moci tureckej,
            časté nápady Turkov na našu krajinu a hubenie miest, dvíhanie sa priemyslu v susedných
            západných krajinách“ atď. (L. c. č. 168.)
Veľmi útle a zdržanlive obchodí Štúr choroby samých miest; celý tento kocúrkovský
            svet vtedajších miest nádobno bolo odstrániť, výrastok tento neestetický na tele tomto
            ináč peknom nádobno bolo vyrezať a riecť sa im to aj muselo. Ale ako, aby sa nenahnevali
            a len tým viacej a „tobôž“ nezakrsali v sprostých šablónach, prijatých od otcov
            kocúrkovstiev? Štúr mal i v tom dobrý takt. Bez satiry, bár ako zaslúženej, bez irónie,
            bez posmechu riekol pravdu každému, ktorého miloval, a útle to povedal i slobodným
            kráľovským mestám. „Ak by ale mestá,“ hovorí, „zase k predošlým svojim právam prišli a
            náležité miesto v záležitostiach krajinských zaujali, nevyhnutne zdá sa nám potrebné ich
            lepšie usporiadanie. V našich mestách teraz je duch občiansky celkom obmedzený a utajený
            a v takomto sporiadaní ani sa rozviť nemôže. V záležitostiach mestských i to len v
            hospodárskych veciach a pri volení úradníkov a vyslancov na snem má účasť len málo
            mešťanov a títo sú takrečení volení mešťania,
[
1432
]
alebo napospol zvaní volenci mestskí. Kto do počtu týchto vyznačených
            mešťanov, ktorých podľa veľkostí miest od 4 — 125 býva, neprislúcha, ten, čo by
            akýkoľvek majetok v meste trímal, bol usadlým a dom majúcim obyvateľom mestským, predsa
            v takrečenej vnešnej mestskej rade žiadnej účasti mať nesmie, a sama táto rada, ako sme
            už povedali, len pri hospodárskych veciach a málo inších predmetoch do porady sa berie.
            Okrem toho sednice — zasadnutia — týchto rád bývajú tajné, iným neprístupné; nieto sa
            teda čo diviť, že sa v našich mestách väčšia živosť občianstva neukazuje a duch je akýsi
            utúlený a skrytý. Pritom tiež i sama vnútorná rada mestská je v účinkovaní svojom
            obmedzená, ako napr. v hospodárskom ohľade, kde bez privolenia komory
[
1433
]
od 50 zlatých striebra viac vydať nesmie. Mestá sa považujú za majetnosť
            komory, alebo inšími slovami za majetnosť kráľovu. Keby ale feudálne ustanovenia v
            ohľade pánov a poddaných sa zmenili, i mestám prirodzeným následkom väčšie a
            rozšírenejšie pole účinkovania a práva by sa vydelilo. Jedno toto teda s druhým zdá sa
            nám tuho spojeným a väčší vplyv na zákonodarstvo vidí sa nám celkom spojeným so
            slobodnejším miest sporiadaním.“ (L. c. č. 169.)
Dotkol sa i prisluhovania spravodlivosti a pomenoval krajinu našu krajinou pravotenia
            sa, tak ako to Anglickú volajú, lenže nám pritom nejde tak vec ako Angličanom, kde
            všetko ide čerstvejšie a lepšie, u nás ale „ťažko sa čoho dopravotí“. Vady a nedostatky
            z tohoto ohľadu sú u nás mnohé a veľké. Štúr píše:
„Ide pri prisluhovaní spravodlivosti ľuďom o veci veliké, o česť, majetnosť, život,
            teda veci jednému každému najväčšie, najsvätejšie, keď ale prisluhovanie spravodlivosti
            nie je vo svojom poriadku, každý vidí, že to do nebezpečenstva ubieha a pre celú krajinu
            najhoršie má následky. Z tejto príčiny odjakživa ta išla usilovnosť všetkých
            vzdelanejších a ľudskejším duchom dýchajúcich národov, aby práva boli jasné, zreteľne
            vyložené a prisluhovanie spravodlivosti išlo čerstvým, rozvážnym a bezpečným krokom.
            Bezpečnosť z ohľadu prisluhovania spravodlivosti je jedno z najmocnejších spojív,
            jedného každého s krajinou spájajúce, ťažko ale veru padne takej krajine telom i dušou
            oddaným byť, kde človek nie je toho bezpečný, čo mu je najdrahšie a najsvätejšie, keď
            ľudia jedni druhých bezpečne utláčajú, nebojac sa ruky spravodlivosti, keď takí, ktorí
            spravodlivosť prisluhovať majú, túto za svoje privilégium, ktorým toho, koho sa im páči,
            nadelia, považujú. V takejto krajine, čo by sa aké frázy o vlastenectve hovorili a
            strúhali, čo by aké reči o jej vzdelanosti povstávali, panuje naozaj ešte len duch
            surový a barbarský, bo tu o hodnosti človeka ešte reči byť nemôže!“ (L. c. č. 169.)
Štúr takto pripravoval obecenstvo svoje k budúcemu snemu a zavŕšil články svoje
            jednajúce o „náradách jeho ku zlepšeniu stavu našej krajiny“, týmto všetko rečené krátko
            a sumovne vyslovujúcim slovom: „Ak sa tieto tu od nás vystavené nárady do života uvedú a
            tak hlavné nedostatky odstránia, môžem našej krajine predpovedať dobrú budúcnosť. Nech
            sa zruší zákonnou cestou urbár, tak nekonečne mnoho ľudí povýši a stane sa obyvateľmi
            krajinskými, rozumie sa, keď sa i to vyplní, čo zrušenie urbáru so sebou donáša, t. j.
            keď súd patrimoniálny prestane, právo starootcovské sa zničí a slobodným už obyvateľom
            zástupníctvo verejných krajinských záležitostiach udelí sa. Nech platia zemania zároveň
            všetkým iným dane a znášajú všetky ťarchy krajinské, tak potom prestane to neznosné
            vypínanie sa zemianstva nad druhých, krajina bude mať skade potreby krajinské zaprávať,
            napr. prostriedky k obchodu a priemyslu do života uviesť, zanedbané u nás vyučovanie
            zriadiť a opraviť, tak sa nám, keď nie celkom otvoria, aspoň veľmi obľahčia hraničné
            mýta a po celej krajine po zrušení urbáru ako na zemi už slobodnej lepšie hospodárstvo,
            priemysel a obchod rozkvitnú. Nech sa dá mestám ich patričné miesto a hlas na sneme a
            spolu aj všetkým tým, ktorí tohoto hlasu pozbavení boli a ho k rozváženiu a zastávaniu
            svojich práv a svojich záležitostí nevyhnutne potrebujú, a takto povstane živá účasť v
            krajinských záležitostiach, rovnoprávnosť, prestane to odstŕkanie a vylučovanie druhých
            a v krajine nie hlas privilégií, ale opravdových potrieb krajinských ozývať sa bude.
            Nech sa zriadi a do poriadku uvedie prisluhovanie spravodlivosti, aby bol každý bez
            ohľadu a prijímania osôb istý svojho života, svojej cti a majetnosti, aby sa každý súdil
            len ako človek a obyvateľ krajinský, a nie ako vybranec, ktorému len práve preto viac
            práva ako druhému prislúcha. Na tento spôsob zmôže sa v krajine i opravdová láska a
            oddanosť k nej, nastúpi jednota úmyslov z ohľadu tohoto a nebude treba to, čo dosiaľ na
            jednote chýbalo, jednotvárnosťou, napr. jednou rečou a národnosťou nahradzovať. Potom
            len aj budeme môcť sa u ďalšieho sveta hlásiť, keď sa najprv sami doma zriadime a
            upevníme, bo iba tak stane potom naša krajina do radu tých krajín, ktorých mená s úctou
            v človečenstve ozývajú sa.“ (L. c. č. 170, str. 678.)
Čistá duša Štúrova zrkadlí sa tu sama lepšie, než bych ja mal čo k osvetleniu jej
            pridať. Že prorokom politickým bol, to uzná každý, keď pováži, že takto písal v úplnej
            noci feudalizmu uhorského ako upovedomený Slovák.
Štúr ale videl napred i čierny bod na horizonte maďarského parlamentarizmu sa šerieť,
            bod blúznenia a bláznivosti zimničnej s panslavizmom. Preto pred samým snemom vypustil
            fulminantné články vo svojich novinách: „Panslavizmus a naša krajina.“ (Viď „Slovenské
            národné noviny“ zo dňa 3. malého rujňa (sept.) 1847, č. 216 — 218.) Článok tento má
            svoju cenu i dnes; tenže mal by sa opätovne otiskovať, ujavňovať, spamäti vedieť, aby
            bol naporúdzi pri každej príležitosti, ktorých nám toľko poskytujú moderní haraburdáci
            zo školy dispozičných jasličiek
[
1434
]
alebo z válova pre tých — čo vedeli za pätnásť rokov blízo dvoch tisíc
            miliónov dlžôb uvaliť na biedne národy Uhorska — prichystaného! Ľutujem, že ho nemôžem
            tuná celý ujavniť, majúc na zreteli medze, črtami týmito označené. Štúr vyčítal celý
            tohoveký krik, šramotenie a blábolenie o panslavizme medzi všetkými európskymi
            šovinistami, ktorí videli v ňom slovanského Attilu, bičom božím dokola plieskajúceho a
            ich pozaušky šľahajúceho! Bezmála cítili sa vinnými takého navštívenia, keď by naozaj
            prišlo z dopustenia božieho! Štúr, vyrátajúc toto zimničné šramotenie, spytuje sa, kde
            príčina toľkého šumu? „Netajíme,“ hovorí, „že by nebola skutočne takáto príčina bývala,
            ale aj to zaraz istíme, že tu v obrazotvornosti európskych národov tichý šum vetríka
            hučal ako ozorné z diel strieľanie a že tichý žiaľ národa hlboko padlého zazvučal v
            ušiach národov ako rukot dákeho velikána…“ (L. c. č. 215.)
Štúr pripisuje veľmi dôvodne zaostatie národa slovanského nie nespôsobnosti lebo
            nevôli jeho, ale zemepisnému položeniu kmeňov slovanských a historickému ich vývinu.
            Potom hovorí: „Dobre je Nemcom, Francúzom a inším západným národom hovoriť o svojej
            vzdelanosti a pýšiť sa ňou, keby ale toto zemepisné položenie boli Slovania mali, keď
            nie viac, iste by boli toľko ako Nemci, Francúzi atď. dosiaľ dokázali. Nemci, Francúzi a
            druhé ich susedné národy otočili starodávne kolísky a bývaliská osvety a vzdelanosti
            ľudskej, oni zaujali miesta k nim najbližšie, otočili oni po dlhom sem-tam vlnení
            Itáliu, zaujali miesta neďaleko od klasickej zeme helénskej,
[
1435
]
k nim teda prosto a bezprostredne všetko, čo len koľvek bolo vzdelanosti a
            osvety v gréckom a rímskom svete, sa vylialo, oni to v blízkom susedstve zaraz z prvej
            ruky poprijímali a svojho ducha znamenitým týmto starého sveta plodom zúrodnili. —
            Inakší bol osud národa slovanského. Na východe a na severe Európy rozložený, ďaleko od
            starodávnych klasických sedalísk osvety gréckej a rímskej, položený medzi Áziou a
            Európou, a tak vystavený všetkým útokom a nábehom surových Aziatov, na Európu ustavične
            sa valiacich, neboli vstave a vonkoncom nemohli Slovania osvetou starosvetskou k
            vyššiemu ľudskému životu privedení byť, nemohli ju zažiť. Z tohoto ohľadu boli teda
            Slovania od Nemcov, Francúzov a druhých západných európskych národov omnoho
            nešťastnejší, ktorí nielen že sa prišli napiť ku samým žriedlom osvety starosvetskej,
            ale vstúpili do bezprostredného obcovania so vzdelaným starým svetom, čo že konečne na
            nich účinkovalo, kto by zapierať smel? Obcovanie človeka surovšieho s človekom
            vzdelanejším je pre tamtoho opravdová škola a takouto školou pre západné národy európske
            boli Rimania a Gréci; kde naproti tomu Slovania vo svojom susedstve mezi surovými ešte
            Germánmi z jednej a divými národmi aziatskými z druhej strany žiadnu veru príležitosť
            nemali priučiť sa niečomu ľudskému. Miesto toho oni ustavične báť a prať sa museli s
            divými, na Európu sa hrnúcimi národmi, ktoré od štvrtého stoletia po Kristu počnúc až do
            samého pätnásteho storočia svoje pustošenia a nápady na Európu obnovovali. V týchto
            bojoch skoro všetky slovanské kmene účasť mali, tak dobre Rusi ako Poliaci, Česi,
            Slováci, Chorváti, Srbi a Bulhari; ťať museli Slovania Hunov, Kozarov,
[
1436
]
Avarov, Pečenegov, Kumánov, Mongolov, Tatárov a Turkov. Úlohu svoju Slovania
            v týchto bojoch slávne a víťazne vykonali, bo divú moc týchto národov zlomili a prítulok
            starosvetskej osvety od hroziaceho jej nebezpečenstva ochránili; že ale týmto samým
            vzdelanosť ich náramne sa oneskorila a na samé kmene slovanské zo surovosti aziatskej, s
            ktorou do činenia mali, mnoho sa nalepilo, to každý vidí a uzná. V Rusku napr. nikdy by
            tak tuhé rabstvo nebolo povstalo, nikdy by sa tak človek tam surovými telesnými pokutami
            nebol zohavoval, keby na toto neboli privykli Rusi pod ťažkým jarmom mongolským; bo
            surovosť táto a rabstvo napospol vonkoncom neleží v otvorenom a vo svojom jadre ľudskom
            duchu slovanskom. Na jednej strane teda divokosť aziatská napádala a v rozvíjaní
            zatrímovala kmene slovanské, na druhej boli Slovania veľkým pásmom národov od klasických
            krajov osvety starosvetskej oddelení, a z toho už každý ľahko pozná, že veru v
            nepohodlnom položení nachádzali sa z ohľadu osvety a vzdelanosti. I samé božie slovo,
            učenie kresťanské, omnoho neskôr ku Slovanom ako k druhým západným národom európskym
            cestu si prerazilo a preraziť mohlo; Germáni a Frankovia
[
1437
]
poprijímali slovo božie už v treťom, štvrtom, piatom, šiestom a siedmom
            století po Kristu; kde naproti tomu u Slovanov napospol len v deviatom a desiatom
            století sväté toto učenie rozšírilo sa. A vec tá išla celkom prirodzeným svojím behom. Z
            Itálie a menovite z Ríma kresťanské učenie nemohlo sa prv dostať ku Slovanom ako ku
            Germánom alebo Frankom, Itáliu svojimi sedaliskami otáčajúcim, ale muselo prísť najprv
            cez národy bližšie k Itálii, aby aj zeme slovenské zaujať a ľudstvo ich ku
            vznešenejšiemu životu zapáliť mohlo. I obce sa u Slovanov omnoho neskoršie zakladali
[
1438
]
ako u národov germánskych alebo Fankov, a len vtedy, keď národ skutočnú obec
            založí, začína sa uňho život mocnejší, poriadnejší, právnejší a menovite počiatok
            pospolitého života a národa je založenie obce (štátu). Týmto ale počiatkom pospolitého
            života alebo inými slovami: životom usadlejším, právnejším a bezpečnejším predstihli
            národy germánske a Frankovia Slovanov o viac století, bo o viac století od Slovanov
            pozakladali oni obce svoje, ktorí len v deviatom a desiatom století vzchopili sa k
            mocnejšiemu životu verejnému, ako to Veľká Morava, Česko, Poľsko, Rusko a inšie
            slovanské obce dosvedčujú. Podľa všetkého tohoto každý uznať musí, že Slovania za
            Nemcami a Francúzmi vo vzdelanosti hodne nazad ostať museli, čomu, ako sme videli, na
            vine bolo ich položenie a s týmto položením zemepisným spojené dejiny. Smeje sa síce,
            uškliaba a vyhadzuje na oči Slovanom ich nazad zaostatie; ale uškľabníctvo toto je bez
            všetkého zdravého rozumu a pováženia, je celkovité neznanie a nespytovanie dejín, je
            ľahkovážny súd historický.“
Takto mierno súdil Štúr. „Ľahkovážnym súdom historickým“ pomenoval blúznenia vrahov
            národa slovanského v službe za nich zaostavšieho v kultúre. Potom ale klope na svedomie
            týchto pokrytských kulturákov a ukazuje im i kultúrne snahy Slovanov, napr. Čechov v 14.
            a 15. století, na Poliakov v dobe Žigmundovcov.
[
1439
]
„A komuže patrí sláva vynájdenia večnej svetovej harmónie, tejto naozaj
            slovanskej myšlienky, keď nie Kopernikovi
[
1440
]
a s ním Slovanom? Komuže patrí vynájdenie večnej a nepremennej zákonitosti v
            prírode, keď nie Zalužanskému
[
1441
]
a s ním jeho národu? Mlčíme o ostatných, dosť majúc teraz na spomenutí
            týchto dvoch ligotných hviezd slovanských. Lež toto všetko bolo len kúskovité, bo
            dohrnuli sa na Slovanov zase nové búrky a tie víchricami a hradom zrazili tieto prvé
            puky a kvety slovanské; zamračilo sa zase nad nimi a duch ich v žiali utiahol sa z
            divadla sveta. V takomto stave dlhšie časy pretrvali národy slovanské, kým veľké zmeny
            na západnom svete nepovstali a nový obrat ľudským dejinám nedali. Osveta starosvetská,
            predtým len v Grécku a v Itálii bývajúca, sa pomaly aj k národu franckému a nemeckému
            pretiahla a medzi nimi sa ubytovala. Keď sa ale raz už tu nachodila, prišla do blízkeho
            k Slovanom susedstva a stadiaľto sa pomaly aj ku Slovanom preťahovať a prenášať počala.
            Obcovanie Slovanov s Francúzmi a Nemcami stávalo sa vždy častejšie a hustejšie,
            pozornosť Slovanov na život západoeurópsky: na politický, náboženský, náukový vždy viac
            a viac sa obracala, čo, rozumie sa, bez veľkých následkov na kmene slovanské zostať
            nemohlo. — — Naraz ale prihrmel francúzsky prevrat
[
1442
]
a ten, ako celú Európu, tak i skoro všetkými kmeňmi slovanskými najmocnejšie
            zatriasol. Do rozličných táborov rozišli sa synovia slovanskí, jedni postaviac sa do
            tábora francúzskeho, druhí do tábora proti nemu a takto bojovali Slovania proti svetu a
            proti sebe, ale akýkoľvek bol výsledok tých hrozných vojen, účinok týchto dejov bol i na
            Slovanov ohromný. V bojoch týchto poznali Slovania rozvitejší, dokonalejší život
            západno-európsky v každom ohľade, s tým ale zaraz poznali aj tú hlbinu a nížinu, v
            ktorej sa oni proti druhým národom európskym nachodia, v bojoch týchto oboznámili sa
            ďalej s ideami, ktoré francúzsky prevrat porodil, vychoval a ktorým naposledy muž
            velikán, Napoleon, za náčelníka stanúc, cestou im do sveta mohutným svojím mečom
            prerazil a po svete ich rozšíril. Ideami týmito, ktoré sa i ku Slovanom dostali, tým
            rezkejšie sa napol a upozornil ich duch. Navidomoči poznali teraz Slovania, že sú nízko,
            že ležia hlboko, a že s inými národmi európskymi na roveň sa nijak postaviť nemôžu.
            Medzitým ale po vojnách francúzskych život západných národov európskych, menovite
            Francúzov a Nemcov, susedov slovanských, vždy ďalej sa rozvíjal, nápravy a postupy vždy
            prudšie a čerstvejšie jedno za druhým nasledovali: život verejný týchto národov pod
            ochranou vnove povstávajúcich ustanovizní vždy väčšiu slobodu si nadobúdal, život
            spoločenský povoľným vyrovnávaním bývalých rozdielov medzi rozličnými stavmi vždy
            milším, vznosnejším a ľudskejším sa stával; náuky a vedy z predošlej svojej výšky pomaly
            vždy viac a viac do života sa drali, nízky, obyčajný život k sebe povyšujúc a k
            vyhľadávaniu lepšieho života i na týchto nížinách zemských mocne ponúkajúc, čo všetko na
            doterajšiu zaťatosť, stojatosť a skamenelosť kmeňov slovanských mocne pôsobilo a kmene
            tieto do zákruty života západnoeurópskeho vždy mocnejšie potrhovalo. Ak kmene slovanské
            dosiaľ hliveli a spali, od týchto čias nemohli viac; ba raz stalo sa prebudenie a teraz
            už nastúpilo hýbanie a strasenie sa u všetkých, pár rokov skôr u jedných a pár rokov
            neskôr u druhých, ale dialo sa tak u všetkých kmeňov slovanských. Toto strhnutie sa
            odrazu národa dosiaľ hlivejúceho, ospalého v Európe najrozložitejšieho, ale v nej dosiaľ
            takrečeno neživého, nezbadaného, muselo, pravda, na národy európske čarovne pôsobiť,
            bolo to, ako keby sa bol naraz dáky zázračný úkaz v Európe zjavil a svet poplašil.
            Skutočne práve to tak bolo ako s dakým zázračným, dosiaľ nevídaným úkazom: ako na tento
            úkaz ľudia hýkajú, duria a plašia sa pred ním, tak i na tento dosiaľ nevídaný úkaz, t.
            j. hýbania sa kmeňov slovanských, odrazu národy európske zhýkli a náramne si sami pred
            ním strachu nahnali.“ (L. c. č. 216.)
Štúr myslel, že keď sa národy európske lepšie prihliadnu a lepšie poznajú Slovanov,
            že toto odrazu sa prebudenie veľkého národa nebude im tak divným, že nájdu v tom iba
            prirodzený a historický nutný pokrok a že bude hneď po strachu i po tom šume z púheho
            strachu stropenom. Ale klamal sa. Odtedy uplynulo už tridsaťpäť rokov, a predsa o
            panslavizme je ten istý šum a dym po svete ako za časov tých, v ktorých Štúr písal o
            panslavizme a našej krajine. Vlastne už len naša krajina predstavuje túto tragikomédiu.
„Skutočne pravda je,“ píše ďalej Štúr, „že Slovania odrazu povstali a hýbať sa
            začali, nie ale zato, že by sa boli k tomu zhovorili, ale zato, že spolu hliveli, spolu
            v živote nevoľnom drepeneli, a že odrazu na nich od národov európskych pôsobilo sa;
            skutočne pravda je, že všetky kmene slovanské vôľu k popraveniu a zlepšeniu raz i svojho
            života osvedčili, nie ale zato, že všetky za druhými národmi európskymi ďaleko boli
            zaostali a naraz lepšie poznali a rozkvet, slobodnejší život u druhých spozorovali;
            skutočne pravda je, že všetci Slovania na národnosť svoju odvolávať sa začali, nie ale
            zato, že by sa dakomu za nástroj tejto národnosti dali, ale zato, že každý národ, keď
            ďalej chce prísť, s týmto počínať, t. j. že si to, na čom život jeho leží, osvedomiť
            musí, a to je jeho národnosť.“
„Slovania boli náramne zaostali, zato ale aj, keď ktorý národ, teda istotne slovanský
            pokrok potrebuje. A preto nie je vec rozumná a opatrná to, čo leží v nevyhnutnej
            potrebe, zastavovať a udúšať, bo stadiaľ potom povstávajú výbuchy násilné, ale vec je
            rozumná a opatrná to podporovať a napomáhať. A toto z ohľadu Slovanov i spravodlivosť a
            slušnosť požaduje. Pokrok kmeňov slovanských môže sa, ako zo všetkého predrečeného
            vysvitá, s dobrým svedomím napomáhať a na tento spôsob pôjde všetko behom prirodzeným a
            pokojným.“
„Keď kde bolo kriku o panslavizme, bolo ho istotne v našej krajine plno, ba nikde
            toľko ako u nás. Plné ho boli noviny a časopisy, plný ho bol život. Každé najmenšie
            počínanie pre napomoženie osvety, dobrobytu, pre nadobudnutie práva národu slovanskému
            vykričalo sa za panslavizmus, a tak to prišlo u nás ďaleko s panslavizmom alebo podľa
            maďarských rečníkov s neoddanosťou a so zradou vlasti, ako podľa spisu Camilla Desmoulinsa
[
1443
]
vo francúzskom prevrate so zradou vlasti a slobody. Hovorí on: keď sa tam
            vraj dakto od verejného života do súkromnosti uťahoval, volali: podozrivý! ten kuje
            tajné námery; ale ukazoval sa vraj zase dakto vo verejnom živote: podozrivý! ten chce
            oči druhých na seba obrátiť a slobodu podkopať; bol dakto chudobný: podozrivý! ten sa dá
            proti slobode najať; bol kto bohatý: podozrivý! ten bude druhých proti slobode najímať.
            A tak či bol taký, lebo taký, len ta s ním na gilotínu. U nás to tiež s panslavizmom tak
            ďaleko bolo prišlo. Usiloval sa dakto naše mizerné slovanské školy napraviť:
            panslavista; vydal dakto knižku pre náš zanedbaný národ: panslavista; založil sa dakde
            dajaký náš život napomáhajúci spolok: to tam tajné zrady kujú panslavisti; zabavili sa
            dakde naši po našsky, po slovensky: panslavisti; žalovali sa naši na krivdy nášmu národu
            činené: panslavisti; ba keď sa len dakto opovážil o národe slovenskom hovoriť, už bol
            panslavistom!“
„Dnes už, chvalabohu, nieto toľko kriku o panslavizme, už teraz sa len najviac po
            stranách a kocúrkovských kútoch pletie; bo rozumnejší už nahliadli, že bolo veľa kriku
            pre nič za nič a plašivci, keď len nič tie atillovské výpravy
[
1444
]
nechodia, tiež sa už báť prestali. My sme videli v predošlom, čo je pravdy v
            tom panslavizme rozkričanom, videli sme, že je to všeobecné hnutie kmeňov slovanských,
            nie ale uhovorené a že toto hnutie, lebo slovanské národy ďaleko za druhými zaostali,
            nejde za dačím hrozným a nebezpečným, ale za tým najšľachetnejším, čo ľudstvo má, t. j.
            za osvetou a slobodou. Kto sám je osvietený, ten uzná a oceniť vie každé túženie za
            osvetou, kto sám je naozaj slobodný, ten slobodu každému inému dopraje a teší sa z jej
            rozkvetu. A už keď komu, teda istotne národom európskym spolu aj s Maďarmi, hovorím to z
            úplného presvedčenia, náramne na tom záležať musí, aby sa Slovania stali osvietenými a
            slobodnými, bo tak nebudú a nikdy sa nedajú užiť za nástroj k udržovaniu iných v
            temnosti a nevôli. Je tento punkt pre vlasť našu veľmi veľkej váhy a myslíme, že ho
            každý rozumný a nepredpojatý náležite bude vedieť oceniť; ale povedzme pravdu,
            liberalizmus maďarský, ktorý podľa jeho slov zachytil sa osvetu a slobodu Uhorsku
            dobývať, trpel dosiaľ na jednej veľkej rane, ktorá ho v jeho samom princípe znivočovala,
            pred svetom do posmechu a u Slovanov do podozrenia a nenávisti uvádzala, a táto jeho
            rana bola tá, že on osvetu a slobodu, za ktoré hovoril, že bojuje, chcel mať výlučne len
            pre národ maďarský, bol teda liberalizmom na najvyššom stupni egoistickým a tyranským. O
            takejto osvete a slobode, akej zástavu liberalizmus maďarský vystrčil, že Slovania nič
            nechceli a nechcú vedieť, je vec veľmi prirodzená a nevyhnutná; bo keby sa k nej
            pripojili, sami seba by zadali. Na potvrdenie našich rečí nepotrebujeme hľadať veľa
            dôkazov, prinesieme len jeden, ale jasný, týkajúci sa slobody tlače. Hovorilo a kričalo
            sa za ňu dosť a v tom istá stolica uzavrela, že má sa zaviesť v krajine sloboda tlače,
            ale len pre knihy maďarské. Na tomto jednom príklade, myslíme, že každý bude mať dosť. A
            proti komuže to tak liberalizmus maďarský mocne vystúpil? Oproti komu sa to tak
            rozkričal? Koho tak jednou ranou doraziť a zničiť chcel? Veru sotva by človek uveril: —
            Slovanov!! Národa maďarského najstarších, najdávnejších, najvernejších druhov, národa
            maďarského na západe i na severe, na východe i na poludní susedov, národa maďarského od
            samých prvých časov jeho vystúpenia v Európe a v dejinách ustavičných, stálych
            sprevádzačov, otočovateľov, priateľov, národa maďarského v zakladaní vlastnej obce
            úsilných pomocníkov, do svätého chrámu kresťanstva vodcov, v orbe, v počiatočnom,
            remeselníctve, v prvopočiatočnej náuke učiteľov, osvecovateľov; tento liberalizmus
            maďarský chcel zničiť národ dobrý, usilovný, pracovitý, verný, národ s povahou národa
            maďarského v mnohom zrovnávajúci sa, národ dobrodružný krásnych a veľkých schopností
            plný, národ, ku ktorého osvete a slobode keď komu, teda istotne Maďarom, keď sú len
            trocha rozmyseľní a rozvažití, nekonečne mnoho záležať by malo. Divíme sa preto Maďarom,
            našim dávnym druhom a predtým dobrým priateľom. Liberalizmus maďarský zachytil sa
            emancipovať židov,
[
1445
]
týchto odkundesov prisťahovaných a rozbehol sa vyplieniť, do temnosti a
            väčšej nevole uvrhnúť Slovanov, zrábateľov zeme, našej matky, prvých remeselníkov a
            priemyselníkov v Uhorsku, najstarších jeho obyvateľov, ľudí, ktorí sa v každom ohľade v
            zemi uhorskej vyznačili, zem uhorskú krvou svojou poliali a všelijakými zásluhami o ňu
            sa okryli. Takto, hľa, i tu splnilo sa: neplechu napomáhajú a vyvyšujú a dobrých
            dorážajú.“
Štúr síce vyjavil nádeju, že národ maďarský keď sám k väčšej vzdelanosti príde,
            nasledovne keď sa rozmyslenejším a spravodlivejším stane, keď sa nad svojím stavom
            zamyslí a položenie svoje lepšie pozná, že sa z tej jednostrannosti otrasie a osvetu a
            slobodu nielen sebe, ale i všetkým druhým a najmä Slovanom dožičí a sám Slovanov vo
            všetkom podporovať a napomáhať bude; avšak predsa dodal a tým článok svoj „O panslavizme
            v našej krajine“ zakončil: „My sme tu a chceme byť doma, uvidíme ale, či nás druhí a
            hlavne spolukrajania naši Maďari tak ako domácich privítajú, uvidíme, či tak s nami ako
            s ľuďmi doma nakladať, alebo či nás ešte i naďalej len za cudzích považovať budú!
            Považovať nás budú za cudzích, ak i ďalej nám reč svoju natískať, do škôl našich ju
            uvádzať, z kostolov našich reč našu vyobcúvať, zo spoločenského, z občianskeho života ju
            tak ako i dosiaľ vytvárať budú, považovať nás budú za cudzích, ak nám i ďalej, Boh vie,
            do čoho, nadávať, každé naše i najmenšie hnutie prenasledovať, lásku k národu nášmu
            odsudzovať, priateľov národa nášho od všetkého kde len môžu odstrkovať, a nám i to
            najšľachetnejšie zabraňovať budú. To napredok im hovoríme a to je najmocnejšie naše
            presvedčenie a duch i vôľa veku nášho, že nás s národnosťou neutlačia a že vždy miesto
            jedného utlačeného úkazu desať nových inších povstávať bude, ako to dosiaľ išlo, a tak
            pri všetkom ich namáhaní, že ich práca bude stratenou.“
Tak volal, prosil, prorokoval, učil, dorážal na svedomie, rozum, opatrnosť, tak
            hrozil Štúr, pripravujúc zásobu ideí ako pre obecenstvo tak pre tých, ktorí hotovili sa
            do služby vlasti zbedovanej, zaostalej, rozrôznenej a následkom velikých nedostatkov
            docela ožobráčenej. Tu prišlo vyzvanie kráľovských miest zo dňa 17. septembra 1847 —
            podpísané Ferdinandom a kontrasignované grófom Ďorďom Apponyim a Eduardom Zsedényim —
            aby volili do krajinského snemu, ktorý vypísaný bol na deň 7. októbra 1847 do mesta
            Prešporku, svojich vyslancov. Štúr hneď nato počal uverejňovať v novinách články: „Naše
            nádeje a žiadosti k nastávajúcemu snemu.“ [„Slovenské národné noviny“ č. 225 zo dňa 8.
            veľkého rujna (októbra) až po č. 232 z 2. listopadu.] Tu už hrmel netrpezlivo
            odvolávajúc sa ona predošlé články svoje a opätujúc najpálčivejšie túžby a žiadosti
            národa. „Spravodlivosť teda každému a spravodlivosť i ľudu, ktorý u nás dosiaľ všetko
            robil, málo užil, len ťarchy nosil, práv nebol účastný; doráža formálne na to, aby
            krajina previedla oslobodenie ľudu od urbáru s najmenším obťažením už dosť zadarmo
            robotovavšieho ľudu. Doráža na zrušenie patrimoniálnych súdov a spolieha na múdrosť a
            patriotizmus krajinského snemu, že dobrou cestou uderí. Mestečkám privilegovaným žiada
            väčšiu samostatnosť. Slobodným kráľovským mestám navrátenie ich práv a zriadenie ich
            vnútorné primerané ich postaveniu zákonnému v krajine.
Nádeje Štúrove rástli tým väčšmi, čím hlbšie hľadel do vnútra ľudu, vlastného to
            národa slovenského, a do hlbokých jeho rán, na ktoré od století stonal.
„Čakáme pre stavy dosiaľ ukrivdené, pre stav ľudu, mestečká a mestá od ducha nášho
            veku, a máme nádeju i od nášho zákonodárstva nadobudnutia práv, akých ešte nemali a
            rozšírenia tých, v ktorých úžitku boli, k čomu už i u nás všeobecná mienka mocne ponúka,
            a máme nádeju, že i nastávajúci krajinský snem ruky pridá. Veď keby sa všetko inšie z
            očí spustilo, keby sa ani na spravodlivosť napospol človeku povinovatú ohľad nebral,
            teda láska k vlasti a spravodlivosť krajinská už mocne za to hovoria, aby sa týmto
            dosiaľ ukrivdeným stavom vo všetkom, čo len vec možná, polepšilo, a ich položenie
            právnejšie a s druhými rovnejšie sa stalo. Bo ktože hlavne vykonával tie veľké služby
            vlasti našej dosiaľ? Kto dával peniaze k udržovaniu všetkého, čo sa verejných poriadkov
            a ústavov týka? Ktože vybavoval tie veľké roboty pre krajinu inší ako tieto stavy? Ktože
            bojoval v radoch krajinských bojovníkov, keď nie ony? Ohľad teda na tieto veľké, vlasti
            urobené služby, a vďačnosť a spravodlivosť službám povinovatá už to vyžadujú, aby sa aj
            ich stav polepšil, aby nielen podľa povinností, ale aj podľa práva uhorskými občanmi
            cítili sa. Vieme z dejín vlasti našej až dejín každej vlasti, že sa za jeden junácky čin
            často i za chatrnejšiu službičku odmena zemianstva dávala vykonávateľovi toho skutku,
            alebo tej službičky a to nielen jemu, ale aj celému jeho potomstvu, čože teda tieto od
            nás spomenuté stavy za toľké svoje služby a zásluhy väčšie práva dostať by nemali?
            Akýmže činom by sa im i naďalej tieto odpierať mohli? Keď ale tieto spomenuté stavy od
            nastávajúcich krajinských snemov len vždy niečo lepšieho k očakávaniu majú, stav
            zemiansky z odporných príčin a zato, že všetko skoro mal, len k popúšťaniu, odriekaniu
            sa svojich výlučne užívaných práv a k prenášaniu ich na druhé stavy, t. j. k prenášaniu
            práv takých, ktoré sú samy v sebe dobré, neškodné a ľudskej hodnosti primerané, ako máme
            pevnú nádeju, od nastávajúcich krajinských snemov privádzaní a zákonne prinucovaní budú.
            Jesto medzi slobodami zemianskymi také, ktoré sú samy v sebe veľmi pekné, ľudskej
            hodnosti a slobodným občanom prístojné ako napr. že sa zeman, daktorých málo zákonne
            vyznačených prípadností vyjmúc len po dokázaní a súdnom vyšetrení jeho zločinu zatvoriť
            smie a tak na žiadne podozrenie ako v despotických obciach alebo na prostú žalobu
            zatvoreným byť nemôže. Utešené toto právo bezpečnosti osoby, ktoré je i v Anglicku pod
            menom známej bully „habeas corpus“
[
1446
]
právom celého národa, aby sa na všetkých obyvateľov krajiny uhorskej
            prenieslo, je vec veľmi k priatiu a duchu nášho stoletia istotne zodpovedajúca. A keď sa
            toto právo na všetkých obyvateľov krajiny prenesie, ako to slušne žiadame a pevnú nádeju
            máme, tým nikto nič nestratí, ba len celá krajina na bezpečnosti a na utlačovaní každej
            sebevoľnosti vyhrá. To isté platí o účasti vo verejných sboroch a poradách. Jesto ale
            medzi zemianskymi výsadami, a takých jesto viac, výsady také, ktoré vo vzťahu zemanov ku
            druhým obyvateľom krajiny platnosť svoju majúc, všetkým nezemianskym krajiny obyvateľom
            sú len na ťarchu a ukrivdenie, napr. nieto rovnosti pred súdom zemanov a nezemanov, bo
            keď sa zeman dákeho násilenstva na druhom alebo druhý na ňom dopustí, zeman omnoho
            menšiu má od druhého, nezemana, pokutu a nezeman zase v takejto prípadnosti na väčšiu sa
            pokutu berie, ako keby sa bol násilenstva na druhom obyvateľovi krajiny dopustil. Tak
            tiež napr. v slobodných a kráľovských mestách zemania neprislúchajú svojou osobou a so
            svojou čeľaďou pod súd mestský, neprislúchajú tiež napr. zemania na trhoch a na
            jarmokoch pod súd jarmočný,
[
1447
]
pod ktorý všetci druhí na jarmoku prítomní patria, z čoho všetkého a z
            mnohých inších očividná nerovnosť a krivda druhým povstáva. Takýchto práv alebo radšej
            výlučných výsad zrušenie my pre dobro krajiny, pre právo všetkých obyvateľov krajinských
            ťarchy a povinnosti zemské znášajúcich žiadame a s nádejnými očami na nastávajúci
            krajinský snem hľadíme, majúc za to, že on úplnú rovnosť pred právom všetkých obyvateľov
            krajinských vysloví a upevní. Ak ale táto výsada zemianska je druhým na ťarchu a krivdu,
            sú ešte ich druhé výsady, menovite strany statkov a majetnosti, nielen krajine, ale
            všetkým druhým obyvateľom krajinským, nezemanom, na najväčšiu ťarchu a škodu a to: právo
            starootcovské, neplatenie dane od svojich statkov, to je ešte len i samým statkom
            panským veľmi škodné“ atď.
Doráža veľmi výmluvne tiež alebo na vyzdvihnutie práva páliť pálené, alebo aspoň
            značnejšie obmedzenie tohoto bezbožného priemyslu; a o tom predpráve zemanov pred
            všetkými inšími obyvateľmi, že krajinské verejné úrady len oni sami zastávať smeli,
            hovorí, že síce je zákon, aby i nezemania mohli zastávať úrady verejné, ale čo naplat,
            keď je dosiaľ len tak, akoby toho zákona ani nestávalo! „Bo vyjmúc zopár prísažných pri
            stoliciach, ešte žiaden nezeman či pri stoliciach, či pri vyšších miestach žiaden
            značnejší úrad nedosiahol, ani je nie nádeja, kým takto veci stoja, že by zákon tento
            skutočne do života vstúpil. Pri stoliciach do úradov volia zemania a najviac obecní, a
            kto zemiansku pýchu zná, ten sotva uverí, že by títo ničím inším len svojím zemianstvom
            pýšiť sa mohúci ľudia nezemanov do verejných úradov povyvoľovali.“
„Máme teda nádeju, že nastávajúci krajinský snem zákon tento druhým zákonným
            ustanoveniam odporujúci popraví a rozšíri a nezemanom právo zástupníctva vo verejných
            poradách udelí. Kadenáhle toto stane sa, dostávanie sa nezemanov do úradov krajinských
            samo od seba pôjde, a že nezemania dosiaľ verejné úrady zastávať nemohli, myslíme, že sa
            len s najväčšou škodou vlasti našej stávalo.“
A keď ešte o súdobníctve známe nám už myšlienky svoje zopätoval, uderil potom, hlboko
            mysliac, na potrebu verejnosti pri všetkých jednaniach nielen správnych, ale obzvláštne
            súdnických a pri mestách kráľovských, kde sa obzvláštne tajomníčkarstvo a pokútnictvo
            pánov senátorov a magistrátov na škodu verejnosti praktikovalo. Štúr hovorí: „Keď čo k
            udržaniu poriadku súdobníctva, ku spravodlivému prisluhovaniu spravodlivosti a práva, a
            nielen tohoto, ale napospol k udržaniu dobrého poriadku v celej krajine, k samostatnému
            rozvitiu mysli, k povstaniu a vyvedeniu dobrých úmyslov, k pokroku v dobrom dopomáha, to
            je istotne verejnosť. Skúsenosť u vzdelaných národov Európy urobená učí, že verejnosť
            pri zjavných poradách, pri súdoch, verejnosť napospol mienky v náradách, slovom, sloboda
            vyslovenia sa tie najlepšie následky mala, bo tak sa udúšajú nadužitia, odkrývajú
            nepravdy, tak sa priatelia temnosti na svetlo vyťahujú, dobré úmysly skoro zrejú a
            vykonávajú sa. My síce máme už niečo z verejnosti, napr. verejnosť pri krajinských
            poradách, v stolici a pri snemoch, ale ju nemáme pri mestách, nemáme ju pri súdoch a
            nemáme ešte slobodu vo vyslovení mienok, ako by priať bolo. S vďačnosťou uznávame od pár
            rokov slobodnejšie pohybovanie sa tlače, myslíme ale, že by pospolité dobro krajiny
            našej slobodnejšou ešte tlačou mocnejšie napomohlo sa, ale máme nádeju tiež, že
            nastávajúci krajinský snem týchto vecí zaujme sa tým viac, že verejná mienka hlasite
            tieto veci žiada a ich mocne vymáha. Myslíme aj, že natoľko sme už dorástli, že
            slobodnejšie slovo zniesť môžeme a keď u národov, o ktorých by sa to predtým ani nebolo
            myslelo, slobodnejšie slovo preráža, napr. v obciach talianskych, prečo by sme my
            slobodnejšie slovo mať nemohli, ktorí sa už od století v ústavnom živote pohybujeme. Ani
            to nebude skok, bo naša verejnosť dosiaľ sa vždy väčšmi rozširovala a slovo naše vždy
            väčšiu slobodu si nadobúdalo.“ (L. c. č. 229.)
Keby bol Štúr po dvadsiatich dvoch rokoch na chvíľu hrob svoj opustil a vzniesol sa
            do teremov porotných súdov maďarských pod egídou tlačového zákona, ktorého základný prvý
            § znie: „Gondolatait sajtó útján mindenki szabadon közölheti, és szabadon terjesztheti,“
[
1448
]
a bol by videl ako i slobodná porota pre historický rozvod otázky „Čomu nás
            učia dejiny?
[
1450
]
“ mňa na pol roka do žalára a ku pokute peňažitej dvesto zlatých striebra
            odsudzuje, bol by späť si ľahol do hrobu s poučením, že Maďari slobodu tisku len pre
            seba majú podľa šablony gemerskej, že tlač slobodná povoliť sa má len pre maďarské
            knihy. Ostatne ani toto nie je dobre mienené, lebo keby Slováci lapili sa maďarčiny tak,
            že by v nej za svoju slobodu písať chceli, našli by pre nich porotu peštiansku, štátnych
            nadvládnych a sudcov, ktorí by im toto remeslo vedeli pristaviť. Hľa, veď pôvodca
            „Slovenského dievčaťa“ ani nie je Slovák, ani po slovensky poém svoj nezložil, a predsa
            aký krik zrobila nad ním inteligencia, kultúra a kritika maďarská! Nuž ale očúvajme len
            ďalej nášho Štúra.
„Aby sme ale slobodnú verejnosť zažiť a ju ešte dobre napomáhať mohli, treba raz už
            do lepšieho stavu priviesť vyučovanie napospol národa,“ a odokryjúc potrebu výchovy
            rozumnej, kresťansko-ľudskej, hovorí: „Lebo národ naozaj vzdelaný nedá sa zaviesť do
            temnosti a zakovať do rabstva, národ slobodný postará sa na všetok možný spôsob o svoje
            vzdelanie. I náuky len pod ochranou slobody prekvitajú, ani si nemal nikde zlatého veku
            vzdelanosti, kde by nebola bývala sloboda. V utlačenosti a v otroctve je duch zahamovaný
            a zatarasený, chybí mu pružnosť a samostatnosť, aby mohol sa umom svojím vyvýšiť vysoko;
            v slepote a temnosti nieto opravdového túženia po slobode, ale len alebo utiahnutý a
            udusený duch, alebo surovým náhonom ženúci sa k neviazanosti.“
Ale popri týchto všeobecne kultúrnych a slobodníckych snahách a námahách nezabúdal
            Štúr na nádeje a očakávania tých „synov národa slovenského, vo vlasti uhorskej
            pradávneho, o ňu dobre zaslúžilého, jej vždy oddaného. Veku nášho napospol beh ta ide:
            ľudí vzdelať a osvietiť, ich do toho najlepšieho stavu v každom ohľade, ako len možno,
            priviesť, a keď napospol to je túženie národov, kto ľudsky mysliac nám Slovákom za zlé
            vezme, že i my sme za tým istým, za čím inšie národy, zatúžili, že i my sme do tej istej
            koľaje veku nášho vošli?“
„Opravdový počiatok tohoto zatúženia národov za vzdelanosťou, za duchom ľudským je
            ale prichytenie sa národa svojej reči materinskej, bo táto je najlepším a samojediným,
            primeraným prostriedkom ku vzdelávaniu národa a národ, chytajúc sa jej, dokazuje, že už
            o seba dbať začína a v sebacite, sebavedomosti, vo vzpruhe a zárodku ušľachtilého
            snaženia sa vzmáha. I my, zároveň všetkým inším pokročilým národom, prichytili sme sa
            reč svoju vzdelávať tým vrúcnejšie a túžobnejšie, že nám ona z dedičstva
            starootcovského, z dávneho nášho života samojediná zostala, búrkami časov, ktoré nás
            zachvátili, neporušená a nedotknutá. Ale akože sme s prichytením sa tohoto drahého
            pokladu nášho pochodili? To, čo je celkom prirodzené, čo samo od seba u každého
            prichodí, vyhlásili u nás za neprirodzené a vysilené, to, čo druhí sami u seba za
            najväčšiu cnosť vyhlasovali, vyhlásili u nás za zradu vlasti atď. A kto kedy z nás a
            napospol zo Slovanov vlasť svoju zradil? Kto jej z nás kedy zle obmýšľal? Čím teda a ako
            sa to mohlo stať, že nás práve zato, čo sa u druhých za patriotizmus, za krásne a
            šľachetné, za nasledovania hodné pokladá, odsúdili a zatratili? Ničím inším, nakrátko
            rečeno, ako sebectvom druhého národa vo vlasti. Nijako nepripúšťame, že by rozvitie sa
            našej národnosti spoločnej vlasti našej na škodu byť mohlo, bo čím rozvitejšia vlasť
            naša v jej čiastkach, v jej národoch, tým rozvitejšia bude v celosti, a čím my v nej
            slobodnejšie budeme sa môcť pohybovať, tým väčšia bude k nej oddanosť synov národa
            nášho. Nikdy nátisk a utlačovanie srdce ľudské nezískalo, naopak ale sloboda každého
            tam, kde ju užívať mohol, nakloňovala. Oproti hýbaniu sa teda Slovákov a vzdelávaniu sa
            ich v reči materinskej nič nemôže sa po pravde namietať zo stanoviska vlasteneckého a
            tým menej čo zo stanoviska ľudského, humánneho. Nie je najvyššia národnosť, bo každý
            národ je len jedna čiastka ľudstva a žiaden národ si to osobovať nemôže, že by on ľudskú
            rozvitosť a možnú dokonalosť najlepšie bol postihnul, žiaden teda národ nemá práva národ
            druhý, keď sa tento sám hýbať a vzdelávať chce, k svojmu životu ako k najväčšej
            dokonalosti ľudskej prinucovať a jemu osobitnou jeho cestou, a to cestou jemu
            najprimeranejšou, ta, kde on sám ísť chce, ísť nedať. Nad každý národ je povýšené
            ľudstvo, nad každú národnosť duch ľudský. Chrám tohoto ducha stojí na najvyššom kopci
            nad chrámami všetkých druhých, jednotlivých národov povýšený, a ten národ najlepšie sa
            obrátil so svojou národnosťou, čím vyššie si chrám svoj ku všechrámu ľudstva vyvýšil a
            podľa neho napodobil. Dobre spieva spevec slovanský,
[
1451
]
volajúc k Slovanovi, aby sa mu vždy, kedykoľvek povie „Slovan“, ozval
            človek. Nechceme Slovanstvo bez ľudskosti, ale ani nechceme národnosť bez Slovanstva.“
Prechodí potom zase na školstvo a nešťastnú maďarizáciu šibe logikou neúprosnou. „Zle
            národu (hovorí L. c. č. 231), kde sa o jeho vyučovanie málo dbá, keď alebo nemá
            dostatočných škôl, alebo sú jeho školy v neporiadku, horšie ale sto ráz národu tomu,
            ktorý sa v školách svojich v jemu neznámej reči vyučuje, bo sa tu z predsavzatia národ
            do hlúposti, mravnej i telesnej zapustenosti pohružuje. Hlúposť, ogabalosť, opustenosť
            zmôže sa národa tohoto, nepovstane v ňom žiaden duch podujímavosti, priemyselnosti, ale
            ku sprostote, chudobe a nahote, ku smetisku a vlačuhám druhých je národ tento odsúdený.
            Kam utláčanie a vyučovanie v cudzom jazyku národ dovedie, máme príklad na Írsku
            nešťastnom, ktorého opustený národ častejšie spomínali sme s ľútosťou. Hlúpy a ogabalý,
            nepodujímavý a v blate zmyselnosti sa váľajúci, handrami odiaty a nič na svete
            nezažijúci je národ írsky a takýto sa stane každý národ, ktorý ťažký osud národa zavážil
            a privalil. V krajine našej kričí sa za svetlo, za vzdelanosť, sto a sto rečí drží sa k
            ich oslave a v tých samých rečiach sa narádza uvedenie reči maďarskej do škôl
            slovenských!“
Či badáš, milý čitateľu, že tieto slová písané sú pred tridsiatimi piatimi rokmi? Tak
            sa vynímajú, akoby išli zrovna z modranského cintorína spod kameňa pamiatke Štúrovej
            zasväteného. O maďarizácii škôl, ktorá už vtedy bola v pláne, rozľútosteným srdcom píše:
„Neslýchaná by to bola rana pre všetky národy nemaďarské v Uhorsku! Na celý život
            musí toto počiatočné vyučovanie biednemu ľudu stačiť, a čo by tento splastovaný ľud z
            takých škôl aké potešenie, aké poučenie, aký návod pre celý svoj kríža plný budúci život
            vyniesol? Okrem trocha čítania ničoho nič a s týmto choď, človeče, do celého budúceho
            krušného života!“
Nuž a čože už takého žiadal, čoho sa spodieval od snemu tento vykričaný „pansláv“?
            Veru sotva bolo už možno menej žiadať, ako žiadal Štúr. Žiadal:
a) „Vyučovanie vo všetkých počiatočných školách v reči materinskej“. (Kde je
            obecenstvo miešané a materinských rečí je viacej, „tam nech postavia sa takí za
            učiteľov, ktorí užívané tam reči znajú a títo nech predmety v každej reči deťom
            vysvetľujú.“)
b) „V semeniskách, v ktorých chystať sa budú učitelia pre školy v slovenskom kraji,
            nech sa tiež náuky v materinskej našej reči prednášajú, aby sa budúci učitelia v reči
            tej úplne myslieť naučili a dokonalú zbehlosť v nej dosiahli.“
c) „Mravné a náboženské vyučovanie najviacej na človeka pôsobí
[
1452
]
a ho najlepšie pre budúci život oproti zlému svetu uisťuje, preto žiadame,
            aby sa i vo vyšších školách po krajoch slovenských všade náboženstvo a mravoveda v
            materinskej našej reči prednášala, a okrem toho i náuka v materinskej reči našej, aby sa
            učenci svojím neodcudzili a schopnosti svoje v každej druhej reči tým lepšie rozviť
            mohli.“
d) „V každom skoro úrade v našom kráľovstve potrebná je známosť reči slovenskej:
            bohoslovec, lekár, právnik, zememerač, každý skoro príde do stýkania sa s národom naším,
            a keď sa s ním zhovoriť nevie, veru ledajako svoj úrad zastáva, skadiaľ pre národ náš
            len krivda, nátisk a škoda pochodí. Preto žiadajme, aby sa vo všetkých fakultách, vo
            všetkých semeniskách a konečne na univerzite peštianskej známosť reči našej ako náuka
            riadne prednášala a všetci učenci svedectvo o nadobudnutej sebe známosti reči slovenskej
            nech by si zaopatriť prinútení boli. Tak by sa aj raz už konečne reč naša za vlastenskú
            uznala a my by sme boli po dlhom boji udomácnení a k tomu radostnému uznaniu privedení,
            že krajina táto je opravdová mať a vlasť naša.“ (L. c. č. 231.)
Aký seriózny bol politik Štúr, vidí sa i z toho, ako ide na koreň všetkého zla, v
            národoch a vlasti tejto zemskej zakoreňovať sa zvyklého, na neznabožstvo a lacný ten
            liberalizmus vo veciach viery a náboženstva. On radí zaujať sa krajinsky a
            snemovno-parlamentárne toho maďarizmom fanatickým zapríčineného upadávania náboženstva.
            „Najväčšia,“ hovorí, „ľudu útecha je náboženstvo,
[
1453
]
jeho pri biedach a strastiach zemských prítulok najpokojnejší, keď sa mu ale
            i toto berie, prichodí on i o túto útechu a nemajúc i tak vzdelanosti väčšej, padá do
            hrubej rozpustilosti mravov a surovstva. Pripravuje sa ale národ o náboženstvo, keď sa
            mu v cudzej reči slovo božie zvestuje, keď sa na nemého a neúčastného svedka pri
            službách božích obracia. Tu už potom z kazateľníc stávajú sa rečniská pre náuku reči, z
            nábožnosti ľudu sa akoby naschvál posmech robí a služby božie obracajú sa na smutnohry
            pre národ. Žalostnú sme my mali a máme z tohoto ohľadu skúsenosť, bo nachodia sa ľudia,
            ktorí ohľadmi zemskými pri veciach svätých vedení stávajú sa opravdovými pri stádach
            svojich nájomníkmi, zapovrhujúci za kadejaké ohľady a zemské úžitky to, čo je nado
            všetok zemský tovar vyvýšené, t. j. náboženstvo a nábožnosť ľudu. A veď sa po maďarských
            novinách pred pár časmi i tie frázy potĺkali, že naším náboženstvom má byť teraz maďarčina,
[
1454
]
čo ale horšieho, že sa takí nesvedomití ľudia našli, ktorí frázy tieto v
            živote uskutočňovali, národ náš maďarskými službami božími kŕmiac. Proti tejto teda
            záhube, proti tomuto znesväcovaniu a odsväcovaniu služieb božích, proti tomuto uvádzaniu
            nášho národa do kaluže rozpustilosti povstať a zákonne všetko podujať musíme, čo
            vykonáme zložiac zástupcom krajinským na nastávajúcom sneme zhromaždeným nábožnosť nášho
            ľudu na srdce a prosiac ich, aby sa v krajine našej najprísnejšie pripomenuté
            nadužívanie náboženstva zabránilo.“
Napokon ešte súri a nielen vyslancom patričným za povinnosť to klásť, ale i v
            petíciách ku vláde a snemu obracať sa radí, aby sa ľudu slovenskému neznemožňovalo
            utiekanie sa k úradom a súdom v záležitostiach všelijakých v jeho reči materinskej, aby
            tak nebol ľud tento všelijak obťažený nútený za každú ponosu, žalobu atď. drahými
            peniazmi pisára maďarskej reči znalého najímať, a nadovšetko zmaľoval obraz biedy,
            pochádzajúcej z pitia pálenky. Tu zaklínal všetkým, čo svätého jesto ľuďom múdrym, snem
            krajinský, aby všetkými prostriedkami zákonnými, jemu ku službe stojacimi, pracoval na
            odstránení „tých smradľavých a morovou nákazou dediny naplňujúcich páleníc;“ a keď to
            nie — bo sú úžerníci, ktorí nedržia si za nepoctivosť škvarenie pálenky, ba za priemysel
            vyhlasovať škvarenie toto na záhubu obyvateľstva krajinského, nestydia sa, — nech už
            aspoň to snem vykoná, aby škvarenie pálenky čo najväčšou daňou obťažené bolo.“
Tak skončil Štúr v čísle 232 zo dňa 2. novembra 1847 svoje a národa slovenského
            „Nádeje a žiadosti k nastávajúcemu snemu“, tak rozkladal svoje túžby pred národom,
            hotujúcim sa v čiastkach jeho predoprávnenejších na krajinský, tak velice dôležitý snem.
            Mimo toho plné boli noviny jeho dopisov zo všetkých strán Slovenska, v ktorých karhali a
            šibali na všetky výrastky zlých poriadkov zemských a nadužívaní práva nepočetných.
Kto zachoval si noviny tie, má poklad nehynúci a národovci terajší mali by sa hodiť
            na lovenie po kútoch Slovenska jednotlivých týchto čísel tak dlho, až by sa čo najviac
            jednotlivých celkovitých výtlačkov pozbieralo a do kože pozväzovať dalo k čítaniu
            potomstvu.
Štúr ako kandidát do snemu zemského nemohol dokonalejší program a garanciu svojho
            nádejného účinkovania podať ako tu tieto a nepočetné iné články jeho novín. A už teraz
            len nádobno bolo hľadať to miestečko na šírom Slovensku, kde by tieto idey reforiem
            základných a blahosľubných korene boli vpustili a mysle nimi rozjarené k činom dozreli
            boli. Ale kde to miestečko hľadať?
Medzi zemianstvom ho hľadať ani nepokúsil sa Štúr, znajúc slovenského stoličného
            ducha moderného, ktorý už zabudol bol na slávu otcov dávnych, ktorí v stoliciach svojich
            ako za baštami mocnými žili život slovenský a zo snemov spravovali potom osudy celej
            krajiny. Tejto hrdosti nebolo už v zemanoch slovenských a preto aj tratili z roka na rok
            viacej vodcovstvo toto, ktoré prechádzalo znenáhla a postupne na džentru maďarskú.
[
1455
]
Tejto sa už poklonkovať nedržali si viacej za hanbu. Tam s vedomím národne
            slovenským preraziť netrúfal si Štúr. Nuž teda zostalo bohatierovi tomuto mládeneckému
            vyjsť na ohľady k dcére meštianskej, na ktorej hlave skvela by sa parta poctivosti
            národnej, oduševnenia panenského za blaho vlasti všeobecné, ako si ho vopred nakreslil
            Štúr náš v poéziách, rozpravách a článkoch politických!
Meštianstvo slovenské malo parlamentárneho, veľmi zlého učiteľa na zemianstve
            slovenských stolíc, všetky temer necnosti zemianske privlastňovali si páni senátori a magistráty
[
1456
]
slobodných a kráľovských miest. Ostatné meštianstvo pod kepeňom hádzalo
            frčky a v kapsách zatínalo päste, ale keď prišlo k veci a žiadal sa i od nich nejaký
            rozhodný, praktický, výkonný dej a krok kupredu, tu buď nebolo náležitej odvahy, buď ani
            vec náležite do svedomia a vedomia neprešla a obyčajne mdloba táto s hriechom sa
            spriatelila a dorozumela. Väčšina nevedela nátlak urobiť na primátorov,
[
1457
]
senátorov a magistrátov a usnadnila si tým ľahkým slabosti svojej povedomím:
            „Ale kto sa bude so zemanmi za prsty ťahať“, a kvacli rúče do svojho mizerného nič.
            Trenčiansky jeden starý a bohatý mešťan, keď mal zaspať, vždy si opätoval históriu, že
            jeho slávny Trenčín založil rímsky jeden vojvodca Terentius!
[
1458
]
A potom sa mu už blaho snívalo, ako v žilách jeho nie síce maďarská, ale
            rímska krv stydne a chladne. A tak vezmeme rad radom slávne, slobodné a kráľovské mestá
            na šírom Slovensku — na prvý pohľad zdalo sa nemožným pre junáckeho bohatiera nájsť
            jednu partu poctive národnú.
Bývalo to odjakživa tak v utlačených národoch slovanských, že ak sa kde čo veľkého
            vysloviť lebo stať malo, to vždy pochodilo z božského vnuknutia a stávalo sa na miestach
            a kroz osoby tou vládnúcou spoločnosťou zaznávaných, potupovaných, prehliadaných.
            Príkladov máte v histórii starej i novšej.
I v časoch Štúrových tak hlivela spoločnosť národná, že nezdala sa ani jestvovať na
            celom šírom Slovensku taká poctivá kráľovsko-slobodno-mestská národná strana, ktorá by
            si obľúbila bola pre jeho odhodlanosť a udatnosť tohoto skvelého bohatiera. A predsa
            bola iskra pod popolom, bola ruža v tŕní, bola panna s partou, ale ukrytá pod korytom.
Boli vtedy dvaja mladoni vyšších letov medzi mnohými meštianskymi synkami, ktorí
            cítili v hrudi šľachetnej tiaž a bremä, čo tlačili celý národ, vypuklé to postavy
            silných dvoch charakterov; menujem ich, neznajúc, či im neuškodím v očiach malicherných,
            lacných patriotov, vediac však, že ich mená o toľko viacej ctené budú od prítomného i
            budúceho pokolenia národa nášho, boli tí mladí šuhaji Ďorď Bánik
[
1459
]
a Lange.
[
1460
]
Títo horeli túžbou po pozdvihnutí hlasu menom národa utlačeného pred
            krajinou. Ako už boli svedomitého, právneho, zákonného zmýšľania sami, tak hľadeli i
            spolumešťanov svojich zvolenských obrátiť myseľ k otázkam tak hlboko na blaho i mesta i
            celého národa slovenského i veškerej vlasti našej namierených.
Začali sa pretriasať nárady Štúrove. Začal sa i cit povedomosti meštianskej kriesiť
            bez toho, že by sa ešte bolo myslelo na Štúra. Myslelo sa len pesimisticky: „Nuž ale
            ktože sa nás zaujme na diéte?“ „Vari ten Szumrák, čo sa nám už ponúka?“ „A či vari
            Szontágh, čo by tiež rád nás zastupoval na diéte?“ „Alebo práve ten požunský Záborszky?“
„Nie tak, páni, najprv hľaďme len zjednotiť sa na dobrej, blaho národa a vlasti,
            blaho nášho mesta i všetkých miest kráľovských hodne, rezko a určito punktujúcich
            inštrukciách pre budúceho vyslanca, a keď to dosiahneme, potom si už budeme môcť vyberať
            a iste nájde sa taký, ktorý vedieť i chcieť bude hlas svoj za nás na diéte pozdvihnúť!“
            Tak mladoni naši stred meštianstva zvolenského, ktoré, musíme podotknúť, viacej bolo
            nadšené sebavedomosťou občianskou, viacej malo povedomia národného ako — česť výnimkám —
            teraz, keď vie očúvať sprostáctva a lži Thébusovské, bez zavrátenia ich do koľaje
            slušnosti. Mešťania zvolenskí r. 1847 premýšľali ozaj seriózne dňom i nocou, ako by i z
            ich strany pozdvihnul sa hlas vážny za blaho miest a celého obyvateľstva, dosiaľ
            ukrivďovaného. Tak pomaly prišlo sa až ta, že meštianstvo zvolenské, t. j. vnútorná i
            vnešná rada mestská jednohlasne prijala dôležité body do inštrukcie,
[
1461
]
vydať sa majúcej vyslancovi k nastávajúcemu snemu krajinskému. Meštianstvo
            zvolenské žiadalo, aby sa hneď po propozíciách kráľovských
[
1462
]
všetky ponosy krajinské v zmysle 14. zákonného článku z r. 1715 odstránili,
            aby slobodné a kráľovské mestá svoje zákonné práva a hlas na sneme späť dostali, aby aj
            ony vplyv svoj použiť mohli pri tak naliehavom zákonnom usporiadaní miest, aby sa pri
            usporadúvaní miest kráľovských dozorcovia nad mestami nepripúšťali, aspoň keby už bez
            nich byť nemohlo, nestalo sa to na ujmu pokladníc mestských, aby sa o odstránenie
            nedostatkov a nadužívaní všelijakých pri prisluhovaní spravodlivosti v stoliciach mocne
            zasadzoval vyslanec zvolenský, aby sa krajinské dane rovno od všetkých obyvateľov vlasti
            platili, školstvo času a pokrokom u iných národov dosaženom primerane reorganizovalo,
            reálne školy, polytechnikum,
[
1463
]
ústavy slepých, hluchonemých, na rozume pomätených a opatrovne malých dietok
            pozakladali, aby ďalej na tom stál a pracoval vyslanec zvolenský, že by podľa
            rovnoprávnosti náboženskej v pokoji viedenskom a lineckom vyslovenej, oboch
            evanjelických vierovyznaní superintendenti právo sedenia a hlasovania v sneme obsiahli,
            právo patrimoniálne a avitické aby sa zrušilo, zákonmi aby sa napomohol priemysel a
            obchod a veľa iných miestnych záujmov týkajúcich sa bodov prijato do inštrukcie. Tak si
            to mešťania zvolenskí sami oznámili
[
1464
]
potom v „Slovenských národných novinách“ č. 234 od 9. novembra 1847.
Celá táto činnosť Štúrova a jeho priateľov a nasledovníkov môže byť prípravou jeho do
            parlamentu uhorského pomenovaná, bo skutočne tento bol cieľ nadšenej tejto agitácie v
            službe národa verejnej. Prípravy tieto diali sa ale nielen vo Zvolene, ale všade,
            kamkoľvek len prerazil záblesk nového tohoto veku a života národného, no nikde s takým
            výsledkom ako v slobodnom a kráľovskom meste Starom Zvolene.
[
1465
]
Tie naše: Bystrica, Štiavnica, Skalica, Trenčín, Bardejov, Brezno, Prešov,
            Krupina a ako ešte volajú sa tie municípiá slovenských slobodných a kráľovských miest,
            prežívali si vo svojom zdedenom rodinkárstve bez vyššieho snaženia, bez povedomia
            meštianskeho a tým menej národného.
Po takto prevedených prípravách dali mešťania zvolenskí Štúrovi na vedomie, aby sa
            uchádzal i on o mandát zvolenský; bo kandidáti sa hrnuli zo všetkých strán. On nelenivý
            zadal hneď dňa 21. septembra 1847 žiadosť svoju, ktorou uchádzal sa o mandát slobodného
            a kráľovského mesta Starého Zvolena.
Podávame tu doslovný preklad
[
1466
]
listiny tejto:
„Slovutná, veľactená mestská rada, milostiví pánovia! Poneváč blíži sa krajinský snem
            a milostivé kráľovské prípisy, pozývajúce municípiá zo dňa na deň sa očakávajú (boli
            vydané vo Viedni 17. septembra a 28. septembra
[
1467
]
už v „Národných slovenských novinách“ uverejnené), nepochybne i slovutná
            rada slobodného kráľovského mesta Zvolena stará sa už o vyslanca, mesto toto zastupovať
            na krajinskom sneme majúceho, ktorý by zodpovedal prekrásnemu tomuto povolaniu. Uchádzam
            sa i ja o toto krásne vyznačenie, nie snáď ako bych druhým hodným mužom, ktorých by
            asnáď múdrosť slávnej rady mesta Zvolena bola už vopred dôverou svojou poctila, chcel
            slávne toto pozvanie vyrvať, ale sám ten veliký význam takéhoto povolania a nesmierna
            dôležitosť blížiaceho sa krajinského snemu povzbudili ma ku kroku tomuto, abych sa o
            spomenutý mandát uchádzal a svoje šťastie u slovutnej a šľachetnej rady slobodného a
            kráľovského mesta Zvolena sproboval. Utiekam sa teda ku slovutnej rade s tou prosbou,
            aby mňa týmto krásnym povolaním vyznačiť, dôverou svojou poctiť a mňa za svojho vyslanca
            na budúci krajinský snem blahosklonne vyvoliť ráčila. Hlas môjho svedomia presvedčuje ma
            o tom, že budem vstave zadosťučiniť a zodpovedať tomuto významnému povolaniu a dôvere vo
            mňa zloženej ako taký, ktorý som v krajinských zákonoch dostatočne zbehlý, s pomermi
            krajinskými oboznámený a vo vedách politických pocvičený, na ktorom poli už od pol treťa
            roka, ako sa nazdávam, nie bez prospechu účinkujem. A sľubujem, že budem sa usilovať,
            aby som si úplnú dôveru slobodného a kráľovského mesta vyzískal, zo všetkých síl o to
            pracujúc, aby žiadosti nielen samého slobodného a kráľovského mesta Zvolena snemu
            predostreté a kroz krajinských vyslancov vypočuté boli, ale aj o to budem sa neúnavne
            zasadzovať, aby sa práva slobodných kráľovských miest podľa zásluh a povahy svojej
            významnosti rozšírili a zveľadili. Následkom toho kojím sa tou sladkou nádejou, že borba
            táto nezostane bez prajného výsledku, poneváč sa toto presvedčenie v krajine zo dňa na
            deň viac a viac šíri a bezpochyby i v samom krajinskom sneme dôrazne podporovaná bude.
Konečne za povinnosť si pokladám sviatočne tu osvedčiť sa, že mňa k obsiahnutiu tejto
            politickej dráhy nezviedla a nepovzbudila nádej nejakej odmeny; dostatočne odmenený
            budem tým, keď budem tak šťastným obsiahnuť môcť mandát a nadobudnúť si dôveru
            slobodného a kráľovského mesta.
Porúčajúc sa do blahosklonnej priazne slobodného kráľovského mesta zostávam s
            obzvláštnou úctou v Prešporku dňa 21. septembra 1847. Slovutnej mestskej rady oddaný
            sluha a ctiteľ Ľudovít Štúr v. r., redaktor slovenských politických časopisov.“
Dňa 30. októbra
[
1468
]
zasadla mestská rada, preskúmala a potvrdila body inštrukcie vyše poznačené
            a pristúpila k voľbe; i vyvolila velikou väčšinou Ľudovíta Štúra za svojho vyslanca, čo
            i jemu priatelia hneď oznámili, i úradne sa celá záležitosť s vydaním mandátu jemu
            doručila. (Číslo 234 „Slovenských národných novín“ prinieslo dopis o tejto prepamätnej
            voľbe.)
Podávame i túto listinu, ako nasleduje:
„Mandát na krajinský snem do slobodného kráľovského mesta Prešporku na deň 7.
            novembra 1847 milostive ustanovený, vyslancovi urodzenému pánu Ľudovítu Štúrovi od
            slobodného kráľovského mesta Starého Zvolena vydaný.“
„My, hlavný sudca, rada a celé zvolené meštianstvo slobodného kráľovského mesta
            Zvolena týmto naším listom každému, komu by vedieť náležalo, na známosť dávame: že ako
            verní poddaní Jeho cisársko-kráľovskej Jasnosti cieľom porady, všeobecného blahobytu a
            záujmov jednotlivých dotýkajúcej sa, zhromaždili a mienené zasadnutie držali sme v meste
            a čase dolu poznačenom, pri ktorom behom ostatných poradných predmetov bol v poddanskej
            úcte prečítaný milostivý kráľovský prípis zo dňa 17. septembra b. r. pod č. 17002,
            pozývajúci na krajinský snem do slobodného kráľovského mesta Prešporku na deň 7.
            novembra, pri porade v zmysle tohoto kráľovského prípisu vyvoliť sa majúceho vyslanca
            presvedčili sme sa o tom: že stav mestskej mnohými dlžobami obťaženej a rozdielnymi
            živelnými nehodami zoslabenej pokladnice volenie a vypravenie dvoch vyslancov na
            krajinský snem dokonca nedovoľuje; avšak chcejúc v najhlbšej pokore podľa svojej
            možnosti a bez nového obremenenia našej pokladnice s poddanskou povinnosťou tomuto
            milostivému kráľovskému reskriptu vyhovieť, vyvolili sme si za svojho vyslanca rovným
            vplyvom tak vnútornej, ako vnešnej rady urodzeného pána Ľudovíta Štúra na hore zmienený
            krajinský snem — berúc do ohľadu jeho vernosť k najjasnejšiemu panujúcemu domu a
            usilovnosť pri napomáhaní všeobecného dobrobytu, ako aj dôverujúc v jeho verné a
            užitočné s dokázanou schopnosťou spojené účinkovanie, dajúc a ponechajúc jemu, akožto
            nášmu vyvolenému krajinskému vyslancovi, úplnú moc, aby v zmysle milostivých kráľovských
            predlôh činnú účasť brať mohol v poradách, smerujúcich k pozdviženiu krajinského
            dobrobytu a k zveľadeniu všeobecného blaha. Pri nenarušiteľnom podržaní uhorskej, so
            všeobecným blahobytom zrovnávajúcej sa ústavy, bez premieňania a pretvorovania
            základných zákonov a v zmysle jemu udelenej úpravy s ostatnými krajinskými stavmi a
            radami tieto záležitosti vybavovať mohol, osvedčujúc sa súčasne týmto naším
            plnomocenstvom, že všetko to, čo s porozumením ostatných krajinských ctených stavov a
            rád na tom istom krajinskom sneme J. J. kráľovskej
[
1469
]
a našej milovanej vlasti prospešného a výhodného narádzať, navrhovať a
            ustanovovať bude, za pravé a platné uznáme a prijmeme mocou a dôkazom tohoto nášho,
            hodnovernou našou mestskou pečaťou potvrdeného plnomocenstva a mandátu, dané z miešaného
            zasadnutia v Starom Zvolene, dňa 30. októbra r. 1847 vydržiavaného.“ (Nasledujú
            podpisy.)
Ani tento slovenský národný akt neušiel posmechu šľachetných Maďarov; v čísle 980
            „Pesti-Hirlapu“ posmievali sa títo ľudkovia Štúrovi i mestu Zvolenu, že vraj nemali si v
            čom voliť, keď Štúr nemal konkurenta, a ktorý vraj okrem toho obežníkmi svojimi vedel si
            voličov nakloniť. Samo sebou sú to hlúposti a absurdá, lebo ani jedno, ani druhé, keby
            aj tak bolo, nebolo by nič nečestného a nič nezákonného, ale vec tá mala sa vonkoncom
            inak, lebo už číslo 239 „Slovenských národných novín“
[
1470
]
donieslo zo Zvolena rázne odbitie toho posmeškára, kde sa konštatuje, že
            Štúr mal súbežníkov, i muselo hlasované byť, i väčšinou Štúr bol zvolený. Čo týče sa
            tých obežníkov, hovorí dopisovateľ toto: „Tie ste veru len sami zo svojich prstov
            vycicali. Väčšinu mešťanov, ktorá pána Štúra za vyslanca vyvolila, viedla pri jej
            hlasovaní len uznalosť a náklonnosť k pánu Štúrovi ako vernému nášho národa synovi.“
Pátral som ja ale i po tom, kto boli súbežníci Štúrovi, keď pán dopisovateľ iba prvú
            literu jedného, akéhosi Z. z P.,
[
1471
]
ktorý „s jeho deviatimi hlasmi šťastne prepadol“, udal; a pošťastilo sa mi
            hodnoverne poučiť sa o priebehu celej tejto voľby.
Diala sa, ako už pripomenuto, dňa 30. októbra 1847 pod predsedníctvom Samuela
            Streženického, hlavného sudcu a richtára, a vo valnom zhromaždení všetkého voličského
            meštianstva a magistrátu mesta Zvolena, kde sa čítal kráľovský reskript, povolávajúci do
            snemu ku dňu 7. novembra 1847 do slobodného a kráľovského mesta Prešporku zísť sa
            majúcemu. Vo spojitosti s týmto prečítané boli už v rade pojednané a formulované body
            návodu, vyslancovi vydať sa majúceho, a verejne uhodnovernené. Potom predčítal
            predsedajúci pán richtár prišlý na radu mestskú list Ľudovíta Štúra, v ktorom uchádza sa
            o mandát mesta Zvolena; pričom ale podotkol tiež, že okrem už menovaného sú ešte aj iní,
            ktorí to isté žiadajú, menovite Pavel Szumrák, Pavel Szontágh a Jozef Záborszký, ktorých
            za kandidátov prijať žiada.
Spomedzi týchto kandidátov zvolený je väčšinou hlasov za vyslanca na uhorský snem k
            zastupovaniu mesta Zvolena Ľudovít Štúr, ktorému ihneď mandát — uhodnoverňujúci list —
            spolu s návodom odoslať uzavrelo sa.
Tak to má protokol, horevzatý o tomto akte pamätnom pre celý národ slovenský.
Takto Štúr stal sa vyslancom v parlamente uhorskom, ktorého činnosť parlamentárna
            zamestnávať bude mysle cteného čitateľstva v nasledujúcej kapitole.
III.
Tribún národa slovenského prišiel s mandátom svojím od slobodného a kráľovského mesta
            Zvolena mu vydaným do svojho najvlastnejšieho živlu, avšak do pomerov neslýchane
            krikľavých, násilníckych, v tisícich odporoch so sebou samými stojacich a zamotávajúcich
            sa každým dňom viacej. Štúr pripravoval sa po celý čas života svojho za tribuna, majúc k
            tomuto povolaniu všetky dobré vlastnosti, ktoré len kedy tribunus plebis mával.
            Odhliadnuc od osobných, inde už pripomenutých predností osoby a výmluvnosti, postavy a
            smelej odhodlanosti, krásila ho zbehlosť vedecká, pamäť historická, známosť vtedajších
            medzištátnych i domácich pomerov, a k tomu ten ružový nádych optimizmu
            filozoficko-poetického, ktorý plodil v ňom presvedčenie, že nádobno prísť už dnes tomu
            okamihu, v ktorom uzavrie sa večný sňatok medzi ideálom a skutočnosťou, a to na základe
            pravdy a spravodlivosti, ktorých domáhajú sa národy. Štúr veril, že treba len na
            verejnom hrinku v zhromaždení osvietených ľudí, zákonných zástupcov municípií, v oči
            Európy, v súvise so vzdelancami všetkých národov rázne slovo preriecť, odôvodniť,
            zahrmieť utlačiteľom národov, a spadnú reťaze z nôh a rúk otrokov. Ja verím, že nebilo
            svätejším ohňom najlepších úmyslov srdce za dobro celej krajiny a všetkých ju
            obývajúcich národov v žiadnej hrudi, ako bilo v hrudi Štúrovej.
Ale tie pomery! Diéta krajinská z r. 1847/8 premenila tiché, tak dobre práci hmotnej
            ako literárnej a vedeckej prajné miesto Bratislavu na hurhajovňu najrozpustilejšej
            chasy. Pod menom mládeže dietálnej, ktorá takú zvláštnu úlohu hrala v období toho času,
            dovalilo sa veliké množstvo zemianskych synkov s vyslancami stoličnými do Bratislavy,
            ktorí mali tu bez všetkého dohľadu a každej disciplíny svoje politické a krajinské
            štúdiá vybavovať. Jedni z nich stáli ako juráti a patvaristi po boku patričných
            stoličných vyslancov a odpisovali aktá dietálne, iní zase len tak na útraty rodičov tu
            márnili dni hrou, hýrením a demonštráciami a jedni boli ako „ablegati absentium“,
[
1472
]
protekciou totiž patričných magnátov, ktorým nechcelo sa osobne dostaviť na
            diétu splnomocnení k tomu, aby ich osoby zastupovali a títo mali i miesto a slobodu
            rečnenia v dome stavov a rád. Štúdiá politické týchto mladých pánov a nádejných
            zákonodarcov záležali v tom, že jeden lebo najviacej dva roky odbavili si niekde na
            akadémii, potom už chodili na diétu, keď bola, keď nie, išli na patvariu
[
1473
]
k niekomu, advokátovi alebo sudcovi, protekciou opatrení boli u vyšších
            krajinských súdov a dikastérií umiestnení ako pisári, sekretári atď. Odbaviac tu svoju
            prax, bývali potom ku advokátskym skúškam pripúšťaní; iní aj bez toho robili kariéru
            politickú a diplomatickú.
Stáli síce pod dohľadom kráľovského personálu,
[
1474
]
čo predsedu diéty, ale to bola slabá disciplína, keď i sám personál stál v
            nebezpečenstve upadnutia do nemilosti „mládeže dietálnej“. Táto vypískala alebo éljenami
            oslávila, kto jej buď k lícu nestál, alebo tešil sa z priazne jej; v noci mačacina alebo
            fakláda striedali sa. Mešťania boli vyhostení z verejných miestností, ktoré táto bujná
            mládež navštevovala. Táto dietálna mládež bola panovnicou mesta i diéty. Nad ňou stál
            jediný Hadúr
[
1475
]
a tohoto veliký prorok Kossuth. Medzi vianočnými sviatkami 1847 donútení
            boli výstupkami tejto zlatej mládeže páni vyslanci už pomýšľať na ochranu osôb svojich a
            vo spoločnej porade uzavreli, „aby každá stolica, okolie a mesto vyznačilo zo svojich
            kancelistov jedného alebo dvoch, ktorým by sa za znak palica dala, a ktorí by na tých
            pozor dali, čo nezdobu robia;“ ale i to nemalo platnosti a často i najčelnejší mužovia,
            keď opovážili sa mať mienku od Kossutha odchodnú, surovo vo verejnom zasadnutí napádaní,
            potupení a vysmievaní boli. O výstupkoch po meste, o nočných výjavoch, kde bunda a fokoš
[
1476
]
hrávali po uliciach svoje úlohy, estetický a morálny cit zabraňuje mi písať.
Politických veľkých strán v zmysle terajšom vtedy ani nebolo na diéte uhorskej.
            Veľkosť vôbec chýbala vtedy pomerom verejným. Len veľmi maličká čiastka národa bola na
            tejto diéte reprezentovaná, t. j. len zemianstvo, a keď ešte povieme klérus, i to len
            katolícky. To bola uhorská diéta. Nuž a na tejto diéte boli síce dve strany, ale tie
            tiež nemohli byť po práve veľkými, politickými, národnými stranami pomenované. Bola to
            aristokratická hádka o chlebíček, o hodnosti a vyznačenia, a najviac ešte keď povieme,
            bol to fanatizmus maďarský, ktorý sa dobíjal o vládu v zemi, o samopanstvo nad
            nemaďarskými národmi pod kepienkom konštitúcie. Šľachta mala prostriedky, aby mohla
            zahrať si na politické strany; a využívala ich náležite, trúbiac po svete tam o politike
            konzervatívnej, tu o politike liberálnej a túto menovite vyvyšujúc a oslavujúc po Európe
            ako národnú, politickú, eminentne európsku, na výške času stojacu stranu. Nešťastní my
            Slováci takýchto mali sme tlmačov pred svetom. Stadiaľ aj potom ten náramný krik o
            komunizme, o sluhoch kamarily,
[
1477
]
o najatcoch absolutizmu atď., keď i Slovák nechcel ďalej mlčať, ale ozval sa
            o svoje dobré právo a ozval sa naozaj veľmi pádnymi dôvodmi.
Tieto dve strany na sneme r. 1847/8 proti sebe stojace boli tí takrečení
            konzervatívci čili priatelia vlády a opozícia, ktorá si aj meno liberálnej strany
            pridávala. Vlastne tamtá nebola konzervatívna a táto nebola liberálna, keď povážime
            obapolné ich skutky a keď ich zrovnáme s celých století predošlých povahou. Či bola kedy
            od století a století taká vláda, aby bola s takými reformami pred snem predstúpila ako
            vláda kráľa Ferdinanda V. pred snem r. 1847/8? Zriadenie avicity, odkúpenie sa
            poddaných, zrušenie colnej čiary medzi Uhorskom a dedičnými zemami, trestný zákonník,
            obľahčenie mnohonásobné obchodu, po čom stoletia túžili, či to zasluhovalo menovaným byť
            konzervativizmom? Či to nebol práve v eminentnom slova zmysle pokrok? A to síce pokrok
            rozumný, opravdive slobodomyseľný a slobododarný. A to chcela strana konzervatívnou
            menovaná, vypiskovaná, potupovaná, blatom neúcty temer v každej sednici zahadzovaná! Nuž
            a tá liberálna, tá opozicionálna strana, či toľko mala tej liberality pri sebe, že sa
            jej chvála nezmestila do rámca éljenov „dietálnej mládeže“, ale musel vyrútiť sa až za
            hranicu a tam v platených článkoch anglických dityramby
[
1478
]
o sebe spievať? Hľa, pozrimeže si na obrážtek! Kossuth vykričal panštinu a
            robotovizeň za osud — o čom nižšie —; a keď hneď v prvých okolitých zasadnutiach prišla
            reč na to, že zemianstvo do domácej pokladnice v pomere s nezemanmi platiť má, čo sa aj
            napokon prijalo, ukázalo sa ničmenej pri rokovaní, že práve opozicionálni vyslanci
            viacej boli sobeckí než slobodomyseľní, keď z týchto mnohí proti tej dani boli, takže
            len hlasmi takrečených konzervatívnych v okolitej sedenici mohla nárada táto prejsť. A
            predsa i táto nárada v riadnom snemovnom zasadnutí len dopoly prijatá bola, t. j. daň
            vojenská iba na poplatnom ľude trčať zostala. V rečiach sa pretekali rečníci „adózzunk“
[
1479
]
a hneď každú reč si oslávili po Anglicku, Francúzsku a Nemecku, ale pod tým
            „adózzunk“ rozumeli len domácu a vojenskú pokladnicu, k tomu ešte pri rozhodnutí len tú
            prvú si ponechali. O tomto veľkom rozdiele pred zahraničím veľmi opatrne mlčali. Veľmi
            opatrne i doma na svojej diéte mlčali ďalej i o iných, nie menej dôležitých ťarchách,
            napr. o stoličných verejných robotách, o ubytovaní vojska, o povinnosti do vojska synkov
            dostavovať atď. Tak ďaleko ich liberalizmus nesiahal, ale hubatí ich politici pred
            Európou o liberalizme maďarskom najväčšie chvály vytrubovať vedeli. Kossuth jeden raz
            pri rokovaní o tom všeobecnom dávkovaní vykríkol: „To, že Uhorsko je a ešte stojí, je
            dielo zemianstva!“ Rozumel tu iste to rytierstvo zemianske, ktorým tá takrečená
            „insurekcia zemianska“ honosila sa; ale ako málo tá insurekcia v stave bola nie krajinu,
            ale ani len samé to zemianstvo ochrániť, ukázalo sa vo vojnách francúzskych. A akúže
            liberálnosť dokázala tá opozícia tým, že milostive povolila, aby spoločne s nezemanmi
            platila domácu daň? Domáca daň bola určená na platenie stoličných úradníkov,
            manipulovaná bola samými zemanmi, ľud o vynaložení nič nevedel, nezeman do úradu
            verejného pripustený nebol, hlasu vo sboroch stoličných nemal. Či by nebolo spravodlivé
            bývalo, aby si sami zemani boli túto daň zaplatili? Nie, ešte za liberálnosť svoju to
            vykrikovali, že aj oni prispievali ku svojim, sebou vynakladaným a troveným poplatkom.
Liberálnosť opozície tohočasovej ukazuje sa ďalej v hádkach o prípise ku kráľovi na
            jeho predlohy, skutočne blahosľubné, pokrokové a k obecnému dobru namierené; opozícia
            táto liberálna nechcela prvej dať sa do povinnej práce, než by sa jej ponosám zadosť
            neučinilo. A čo to boli za ponosy? Azda bieda ľudu poplatného? Azda hladomor, ktorému
            tisíce a tisíce ľudu za obeť padlo? Ach, Pán Boh zachovaj! To nepálilo opozíciu, ani jej
            srdce nebolo katastrofami tisícich a tisícich rodín dotknuté. Opozícia chcela zodpovednú
            vládu, chcela sedmohradské stolice pritrhnúť
[
1480
]
k Magyarországu a chcela si kráľovstvo chorvátsko-slavonsko-dalmatínske podmaniť.
[
1481
]
Proti oným predlohám kráľovským postavila tieto ponosy a im prednosť dať
            namáhala sa táto opozícia. Či to bola liberálnosť takto pred sedlom jazdiť? Zodpovednosť
            vlády vyžaduje isté podmienky, ako reprezentáciu ľudu, a tento snem reprezentoval
            päťstotisíc duší zemianskych, a desať miliónom ľudu nechával len bremená niesť a
            poslúchať, čo týchto päťdesiatdva hlasov zemianskych na diéte ustanoví; nuž to má byť
            liberálnosť, aby týchto päťdesiatdva hlasov, reprezentujúcich malý zlomok národov,
            dostalo právo na zodpovednosť ťahať vládu, ktoré právo náležať môže iba celému národu,
            poťažne všetkým národom, krajinu obývajúcim a ťarchy štátne znášajúcim, a nie zlomku
            tomu chatrnému, asi pol milióna duší predoprávnených, ale ničím k ťarchám zem tlačiacim
            neprispievajúcich, reprezentujúcemu. Či je to nie zo strany opozície osobovačnosť práv,
            ktoré podľa ústavných pochopov jej vonkoncom neprináležia? „Jesto zásada,“ hovorí Štúr v
            „Augsburger Allgemeine Zeitung“ v polovici decembra 1847, „s ktorou sa opozícia takmer
            pri každej príležitosti rozhadzuje: „Nihil de nobis sine nobis.“
[
1482
]
Potom, že každý len natoľko má účasť mať v dobrodeniach ústavných, nakoľko
            ťarchy krajinské znáša. Ako sa ale zachádzanie opozície oproti národu s týmito zásadami
            zrovnáva? Ona chce s majetkom národným nakladať bez národa; ona chce vládu na
            zodpovedanie ťahať, kde naproti tomu toto len v pomere k celému národu významu má; ona
            chce práva ústavné sama užívať, bez toho, že by sa k ťarchám krajinským mala. A keď už
            opozícia s touto otázkou, pri ktorej, ako sa každý domakať môže, len za politickú
            prednosť svojej kasty bojuje, kráľovské predlohy celkom nazad odtisknúť chce, či sa toto
            zachádzanie môže ospravedlniť? Či je to, nepovedám slobodomyseľné, ale aspoň
            spravodlivé? Slovo „zastupiteľstvo“ hrdo nosí opozícia na jazyku, ale nárada k takej
            reprezentácii na žiadnom sneme dosiaľ od nej nevyšla. Spýtajme sa aspoň, ako to vyzerá
            so zastávaním miest? Či nesprávny stav kráľovských miest, ktoré zákonného a
            spravodlivého predstavovania kroz stavy (zemanov) sú pozbavené, nekladie
            slobodomyseľnosť opozície do veľmi planého svetla? Či on neukazuje viac na žiarlivosť
            opozície, na jej aristokratické prednosti ako na opravdivé vlastenectvo? Bo priemysel,
            obchod, umenia sú predsa viac v mestách udomácnené ako u zemianstva, inteligencia — ak
            sa pod ňou nielen politizovanie rozumie, v ktorom si, pravda, zemianstvo väčšej
            spôsobnosti nadobudlo — sa aspoň v tej miere, ako u stoličného zemianstva, tak aj u
            meštianstva nachádza. Predsa si opozícia myslí, že vlastenecky a slobodomyseľne koná,
            keď tieto záujmy ich zákonného reprezentovania zbaví, alebo im úlomok z hlasu z milosti
            udeliť chce.“
A čo povedať o tých dvoch ostatných ponosách? O Sedmohradsku a Chorvátsku? Tu sa
            mieša opozícia neprávno do municipiálnych práv susedných, pripojených síce k Uhorsku,
            ale národnými a muncipiálnymi právami opatrených zemí. A takýmito osobovačstvami chce
            predôležité predlohy kráľovské, keď nie ostrániť, teda aspoň obťažiť a do nekonečna s
            nimi odkladať.
Na čele tej opozície zo dňa na deň viacej vzmáhajúcej a zmocňujúcej sa stála stolica
            peštianska a na čele tejto Kossuth. Ku charakteristike liberalizmu
            peštiansko-kossuthovského podal v spomenutom článku Štúr túto kresbu. „Čím viac kto o
            tom programe, ktorý opozícia vo svojej peštianskej porade vyhotovila, rozmýšľal, tým
            nápadnejšie mu musel prichodiť punkt ostatný. V tomto dáva opozícia krajine na známosť a
            vedomie, že jej usilovania ta smerujú terajšiu ústavu stolíc zadržať. Táto ale, ako
            teraz stojí, trebárs pre záujmy zemianske naozaj osožná, je celkom aristokratická; zo
            stanoviska ľudomilovného povážená robí stav, v ktorom zemianstvo nad ľudom panovať, ako
            sa mu páči, ho potlačovať, každý i samej najvyššej autorite sa priečiť môže, takže
            potlačený ani pri svojom kráľovi dostatočnú ochranu proti sebevôli malovladárskej nájsť
            nemôže. A tento stav chce opozícia aj naďalej zadržať! Tento jediný punkt je dostatočný,
            aby slobodomyseľnosť opozície v pravom svetle ukázal.“
Do takýchto pomerov vstúpil Štúr s počiatkom mesiaca novembra r. 1847 ako vyslanec
            krajinský. Tu značilo zobrať sa náležite. Už sám tento mnou tu v hlavných len črtách
            podaný obraz vecí, osôb a dejství môže prispieť k tomu, aby sa o Štúrovi ako vyslancovi
            krajinskom s povďačnosťou a uznalosťou od národa súdilo. Áno, keď terajších zástupcov
            slovenských volebných okresov prirovnáme k tomu prvému reprezentantovi slovenského
            mesta, teda niže bodu ľadového stúli sa ich láska k národu a odvaha politického
            charakteru proti tomuto tribúnovi horliacemu za blahobyt a dobro všetkých.
Štúr bral pilnú účasť na zasadnutiach ako okolitých — kde sa pripravovali predlohy —,
            tak i krajinských, kde už o nich stála debata a rozhodovalo sa; zprávy podával
            vysielateľom svojim riadne o všetkom, čo robilo sa, bár nemal plateného patvaristu a
            pisára.
Prvá príležitosť zavdala sa Štúrovi vystúpiť panickou rečou v okolitej sednici
[
1483
]
dňa 17. novembra 1847. Predmet rokovania bol o slobodných a kráľovských
            mestách. Slávne stavy vonkoncom upierali mestám hlas na diéte, a to i také stavy, ktoré
            po Európe tisíce vyhadzovali na uplácanie novín za to vykrikovanie slobodomyseľnosti
            stavov a rád uhorskej opozície! Jednomyseľná bola tu opozícia s konzervatívcami. A či po
            práve to robili? Boh uchovaj! Veď zákonný článok 10 z r. 1790 určite hovorí, že „uhorská
            zákonodarná moc skladá sa zo štyroch stavov a tento štvrtý stav že je meštianstvo“. Ale,
            pravda, stavy tri vedeli potlačiť tento štvrtý stav a ujali mu postupne právo hlasovania
            na diéte a tam ponížili ho na púheho meravého poslucháča. Dobre volal Štefan Károlyi
[
1484
]
z Pešti: „Nemôžem sa dosť nadiviť, že mestá sú tu určené len k večnému
            sedeniu! Sme čiastka zákonodarstva, sme ako vyslanci povolaní od kráľa, a predsa nemáme
            hlasu!“
Štúr skočil sťa junák odvažitý do prostriedku nepriateľov a neohliadajúc sa už ani
            napred ani nazad po nepriateľoch slobody, celú moc v rukách majúcich a bezbranné
            meštianske zastupiteľstvo okružujúcich, hovoril nadšeným hlasom:
„My chceme slobodu! To je náš cieľ a svätá túžba naša! Keď ale slobodu chceme, dajme
            ju tomu, kto ju vždy zastával, usaďme slobodu tam, kde bolo jej miesto a prítulok, keď
            ju v krajine utiskli a zo všetkých kútov vyhnali. Pozrime že len do stredného veku: kde
            sa vtedy rozvíjala a kde sa zachovávala sloboda, keď nie v mestách? Ak ju teda chceme
            naozaj napomôcť, dajme mestám politické práva tým viac, že ich ony aj u nás mali a len
            po nepravde o ne prišli. Ale hovorí sa, že u nás slobody dosť. Áno, dosť, ba až mnoho je
            tej zemianskej slobody, no ľudskej, opravdovej slobody veľmi, veľmi málo. Všetko naše
            usporiadanie svedčí o tom! Keby mestá boli mali väčšie slobody a politické práva
            zabezpečené, nikdy by sa ani ľud nebol tak potlačil, nikdy by do takého rabského jarma
            nebol upadol! Zemianstvo si ale všetko privlastnilo a na seba pritiahlo, a nebolo
            nikoho, kto by prevahu, premoc a prestupky zemianstva
[
1485
]
bol obmedzoval a v slušných hraniciach držal. Politické práva miest ja i z
            tej pohnútky ďalej zastávam, že s politickými právami sú i meštianske práva a
            prisluhovanie spravodlivosti v tuhom spojení. Kto tamtie má, má i znamenité meštianske
            práva a inakšie sa mu ako druhému spravodlivosť prisluhuje. Dokazuje to celý beh nášho právodavstva
[
1486
]
a prisluhovanie spravodlivosti. I z tohoto teda ohľadu žiadam, aby sa
            politické práva rozšírili a tým, ktorí ich už mali, navrátili.“
Kossuth, pred ktorým šesť rečníkov meštianskych hovorilo viac-menej dôrazne —
            najdôraznejšie Rengey, vyslanec mesta Segedína — mlčal, len to ho bodlo, čo Štúr s
            toľkým zápalom predniesol. „My chceme slobodu,“ tieto slová z úst Štúrových boleli ho
            viacej ako to, čo povedal Rengey: „Pohanenie naše padá aj na vás, ktorí nechcete byť
            spravodliví. Ústava vlasti našej milióny ľudu do ničoty uvalila“ atď. Všetko toto a
            podobné nechal stáť milý ten krasorečník peštiansky
[
1487
]
a oboril sa celou svojou výrečnosťou na Štúra, hovoriac hneď, ako Štúr
            sadol:
„Predrečník má v tom pravdu, že by ľud nebol tak potlačený a nebol by padol do takého
            rabstva, keby mestá boli vedeli práva svoje zadržať; medzitým ale zdá sa mi, keby mestá
            neboli hľadali vo výsadách svoje šťastie, aj ľud by bol zostal slobodný. Do očú mi padá,
            že mestá, keď sa dačo zmôžu, hneď chcú byť kráľovskými, hneď sú ich obyvatelia
            honoratiores
[
1488
]
To je ale darmo, taký je beh sveta! Je to raz osud, keď sa ten, čo v obci
            nižšie stojí, potlačí a ťarchu dane niesť musí, naproti tomu ten, čo sa v občianskom
            živote povznesie, práva dostane a v zácti stojí. Ja ostatne za mestá všetko urobím, až
            keď uvidím, že ich rozvitok dostane zámer ústavný, a nie absolutistický; teraz ale nie
            som za to, aby sa im hlas na diéte dal.“
Tak silno sedel v sedle samovlády aristokratickej Kossuth dňa 17. novembra a nebadal
            ani vo sne, že zanedlho i sám bude húsť inú nôtu. Po ňom sa pustili vyslancovia
            stoliční, konzervatívci i liberálci bez rozdielu, tak dobre Babarczy
[
1489
]
ako Bónis,
[
1490
]
odopierať mestám spravodlivé ich nároky a žiadosti s tým len sporadickým
            rozdielom, že jedni frázami liberalizovali, iní ostro práve polemizovali proti nim, v
            ostatnom všetkých tendencie na jedno vychádzali: odhodiť vec na dlhú lavicu čakania a
            odkladania celej záležitosti ad calendas graecas.
[
1491
]
Štúr nezostal dlžen odpoveď Kossuthovi na ten jeho „osud a beh sveta“, ku ktorému
            prikovať chcel rečami svojimi a heslami vydávanými národ pospolitý. Zavdala sa mu k
            odvete vhodná príležitosť o mesiac, keď v krajinskej sednici dňa 21. decembra jednalo sa
            o odkupe od urbárskych povinovatostí. Znamenitá reč Štúrova hodná je, aby terajšiemu
            obecenstvu už aspoň v stručnom výťahu ku známosti prišla, aby videlo sa, kto vlastne za
            čisté práva ľudu boril sa, či všemohúci Kossuth a či prostý vyslanec mestský Ľudovít
            Štúr. Tento zostane interesantnou osobnosťou i potom, keď už dávno voda sa zavrie nad
            Kossuthom, toľko ráz svoje zásady a činnosť politickú menivším.
Štúr v dlhej reči svojej s veľkou pozornosťou načúvanej dňa 21. decembra vyhlásil
            najprv záležitosť poľahčenia ľudu a menovite oslobodenia ho od poddanstva za
            najpálčivejšiu a šťastné jej rozhodnutie za najželateľnejšie spomedzi všetkých otázok
            krajinských a potom hovoril: „Nedávno, keď som bol tuná, poľutovaniahodný stav tej
            „miserae contribuentis plebis“
[
1492
]
podotkol, zaslúžilý vyslanec
[
1493
]
stolice peštianskej (Kossuth) videl v potlačení tom ľudu „osud“, spomenúc
            mne na odvetu, „že je to beh sveta, keď sa ten, čo v obci nižšie stojí, potlačí a ťarchu
            dane niesť musí, naproti tomu ten, čo sa v občianskom živote povznesie, práva dostane a
            v zácti stojí“. Ja ale v tomto vonkoncom žiaden osud nevidím a chráň Boh, aby v tom aj
            dáky osud ležal! Takýmto činom by sa stav potlačených v ľudskej spoločnosti ani nikdy
            polepšiť nedal. Vec sa má celkom inakšie. Osud (fatum) je nevyhnutná potreba prirodzená,
            tejto ale v štátoch a histórii nieto, ani byť nemôže, bo tu na čele dejov stojí vôľa
            ľudská a sama história nič je nie inšie než rozvíjanie a uskutočňovanie sa tejto vôle.
            Bol síce voľakedy v histórii osud, a to v štáte rímskom, keď rímskou zbrojou premožené
            národy pred Capitoliom kľačiac,
[
1494
]
celkom pod sebavôľu a samopanstvo rímske dostali sa, bo títo len z tej
            námery premáhali národy, aby pred svetom svoju mužskosť a silu preukázali a premožené
            národy tak ako sa im zachcelo a páčilo, k svojmu osohu spotrebovali bez toho, že by sa o
            duchovný alebo materiálny dobrobyt týchto národov boli postarali. Medzitým tento hrozný
            stav, ktorý v rímskom svete nachádzame, kde podľa jedného chýru jeho spisovateľov srdce
            sveta sa puklo, mohol sa tam udržať len pred vystúpením a uznaním kresťanstva, ktoré ako
            každému človeku, tak aj každému národu slobodu duchovnú dalo a prisľúbilo a ktoré v
            pomeroch človečenstva celkom novú epochu začalo. Bolo, pravda, aj potom a trvá až podnes
            potlačenie národov, ale toto nie je viac v tomto veku na poriadku, ako to v svete
            rímskom bolo. Tak teda je zo štátov a histórie osud celkom vyhnaný a priblížili sa
            naposledy časy, v ktorých následky slobody aj utlačený ľud precíti a cez dlhé stoletia
            poľahčenie stavu svojho túžobne očakávajúc, vo vydobytých človečenstva dobrodeniach
            účasť brať bude“ atď.
„Ale nechže vyslovím sa o stave chudobného ľudu nášho a o potrebe poľahčenia a
            polepšenia jeho lósu. To požadujú čím najsúrnejšie záujmy a budúcnosť našej vlasti, to
            požaduje prisluhovanie spravodlivosti a svätá vec človečenstva. Všetko toto hlasite k
            nám volá, aby sa už raz a naposledok chudobného ľudu lós polepšil. Žiadame v krajine
            slobodu a trpíme s ňou vonkoncom nezrovnávajúce sa roboty urbárske! Nuž ale obzrimeže
            tohoto smutného stavu následky! Či taký človek, ktorý k osohu druhých robotujúc miesto
            odmeny od každého opovrhuje sa, všade odstrkuje či taký človek má vlasť? Či nestane sa
            pri prvej príležitosti podlým prostriedkom proti nej a proti slobode vôbec? Či pritúli
            sa taký ku vlasti ako k sladkej matke? Čo nemá, čo nezná, k tomu nemôže sa ani s láskou
            túliť. Takýto človek len rodisko má, ale vlasti, tej drahej vlasti, nemá, aby mohol o
            nej tie úlohy plné slová zvolať: „O pater, o patria, o Priami domus!“
[
1495
]
Pravda, tomu je ľahko o láske k vlasti rozprávať a oduševňovať sa za ňu,
            ktorému k užívaniu všetko je v krajine pristrojené, ktorý na priestranných majetkoch
            svoje oči pasie, ktorému k výsluhe celé množstvá sú prichystané, ktorý nič nedávkuje,
            len zbiera, ktorý nič neznáša, len užíva, taký fruges consumere natus
[
1496
]
naozaj môže vlasť svoju rád mať, lebo v tejto láske len sám seba rád vidí.
            Ale inakšie sa má vec u toho, ktorý máličko majúc, ešte i z toho toľko musí k iného
            pohodliu preč dať, že s ostatkom sotva biedne vyživoriť vládze. Ďalej, my chceme v
            krajine vzdelanosť rozširovať a celkom po práve a pravde to žiadame, ale v takýchto
            okolnostiach najmä medzi chudobným ľudom ju rozšíriť sotva sa nám pošťastí. Darmo sa tu
            prevychovávanie ľudu nárady chystajú, kým tieto vzťahy, o ktorých hovoríme, panujú, bo i
            sám ľud v nich vzdelanosť za potrebnú pre seba nedrží, a kto by medzi nami neuznával, že
            by ona pre zanedbaný a v poverách zamotaný ľud náš predsa velice potrebná nebola?
            Medzitým, keby aj ľud uznal potrebu vzdelanosti, nuž veď on ani času ani spôsobu nemá vo
            vyučovaní školskom účasť brať! Bo ako dieťa sedliaka natoľko vyrastie, že samo chodiť
            môže, hneď ho rodičia jeho ku prácam privrú, lebo pri toľkom množstve najmä urbárskych
            robot sa im i táto slabá pomoc dobre zíde. Aby som druhé, z takéhoto zachádzania
            vytekajúce mravné následky zamlčal, len to pripomínam, že takéto dieťa je bez všetkého
            povedomia, bez všetkého citu ľudského, bez oduševnenia sa za úlohy života! Preto aj
            vysmievajú sa mnohí z chudobného ľudu, že je sprostý a hlúpy, urážajú sa na jeho nízkom
            duchu, ale mu ničím nespomáhajú, nevidia, že príčinou zanedbania jeho nič je nie inšie,
            ako také okolnosti jeho. V hornej Uhorskej, kde je zem o moc neúrodnejšia ako na
            Dolniakoch a kde okrem toho je aristokracie pomerne oveľa viac ako na Dolnej zemi, a
            preto aj jej tlak na ľud o moc ťažší, tá mienka panuje o ľude obecnom, ktorá aj do
            porekadla prišla, že je sedliak oplan. Veď je pravda, že je dakedy aj surový, ale tí
            múdri ľudia, čo to istia a vytýkajú, nepomyslia, že veru človek, ktorý pod večnými
            ťarchami stoná, ktorý často čo jesť nemá, ktorý vidí, ako jeho deti od hladu umierajú, a
            on ešte pritom na iných pracovať nútený je, každý možný spôsob užije, ako by si spomôcť
            a od násilia oslobodiť sa mohol. Tak často na druhých zvaľujeme viny, kde by sme len do
            seba vstúpiť a pravdu si vyznať mali.
Chceme rozvitok priemyslu a veru aj toho máme prenáramnú potrebu v krajine, ale aj
            tohoto rozvitok v takýchto pomeroch je skôr nemožný. Zeme poplatného ľudu nie sú jeho,
            ako aj zemskí páni nemôžu svoje majetky nepohnuteľné za svoje slobodné považovať a tak
            na nich ani priemysel skvitnúť nemôže. Chýrečný Young
[
1497
]
hovorí: Dajte dakomu slobodné zeme, aby nimi úplne vládol, a on vám raje z
            nich utvorí, ale nech nimi celkom nevládne, teda onedlho tŕním a krovinou zarastú. Toto
            aj z ohľadu vlasti našej je celkom isté a opravdivé. Po celej krajine je známo, ako je u
            nás zanedbané poľné hospodárstvo a podobne aj priemysel napriek mnohým namáhaniam
            skvitnúť a rozviť nemôže sa. Toto je hlavná príčina našej chudoby, ale najmä chudoby
            nášho obecného ľudu. Nemá ľud tento ani vôle, ani chuti lepšie viesť svoje gazdovstvo a
            obrábať tie zeme, ktorých úžitku len jedna chatrná čiastočka je jeho, ale ani známosti
            nemá, aby ho dokonalejšie viesť mohol. Nechcem ja rozprávať o mnohých následkoch
            odtiaľto vytekajúcich, ale jedno nemôžem zamlčať, a to je hrozné panovanie hladu, ktorý
            v našej krajine tohoto roku hrozne zúril. Videli sme tie vybledlé tváre, vieme, že
            tisíce na hladomor do hrobu sa podostávali a toto nás dostatočne presvedčiť môže, aby
            sme zanechali doterajší spôsob, ak nielen dobropyt krajiny napospol, ale dobropyt
            každého jednotlivca napomôcť žiadame. Zo strany našich právomocností nič alebo len veľmi
            málo robilo sa k odstráneniu tohoto hladomoru, bár sa aj po stoliciach reči o tom
            viedli. Dakto nadmieta, že príčinu hladomoru netreba v urbárskych pomeroch hľadať, ale
            ja hovorím práve, že nie inde má sa hľadať príčina tejto biedy, lebo prečo inde po
            Európe, kde tiež neúroda a drahota panovala, kde ale nieto urbárskych pomerov, ale len
            práve u nás, v Galícii
[
1498
]
a nešťastnom Írsku, kde tie neblahé pomery panujú, hladomor zúril? Istotne,
            istotne budúcnosť našej vlasti závisí aj od odstránenia urbárskych pomerov. V krajine,
            kde feudálskeho poddanstva nieto, panuje pokoj a bezpečnosť; naproti tomu šťastie jej
            kroz potlačených často hrozne býva rušené, ako sme to sami už neraz skúsiť museli. V
            čerstvej pamäti sú nám smutné búrenia v čas cholery
[
1499
]
a len abych jeden príklad zo susednej krajiny
[
1500
]
pripomenul, vieme, aké hrozné nešťastie ju vlani potkalo. Ako nedávno v
            napomáhaní blaha krajiny veľmi zaslúžilý vyslanec mošonský naozaj pravdive poznamenal,
            myslím i ja, že najlepší liek proti vzbúreniam je sloboda; nechže sa ona teda vo väčšej
            miere aj nášmu biednemu ľudu dá, aby tak každá príležitosť k smutným výstupkom na veky
            od našej vlasti odstránená bola. Tá krajina, kde sloboda a rovnoprávnosť panuje, je aj
            pred cudzími nápadmi bezpečnejšia, lebo sa silou zosústredenou brániť a zastávať môže.
            Majme teda dôveru nielen v sebe samých — stavy predoprávnené dosiaľ — ale najmä v sile
            celistvej krajiny našej, bo sloboda je sama pre seba zbrojou nepremoženou.
Hovoril som o záujmoch krajiny našej, ktorých napomáhanie z veľkej časti vo
            vyslobodení úbohého ľudu nášho leží; ale aj prisluhovanie spravodlivosti, o ktoré sa
            telo zákonodarne hlavne starať má, požaduje, aby sa už raz otázka vykúpenia ľudu
            rozhodla. Spravodlivosť požaduje, aby sa k povinnostiam aj právam pripojili, lebo
            inakšie žiadna obec na pevných základoch stáť nemôže, u nás ale ľud dostal len mnoho
            povinností a robotovania vykonával, ale žiadnych práv nemal. Smutná, ale istá vec je to,
            že trvanie pomerov spomenutých, ľud náš porovnávajúc so zemianstvom, do zlého položenia
            priviedlo. Preto cítiac to ľud horko a bolestne žaloval sa každému, o ktorom myslel, že
            ho poľutuje, ba od žiaľu a smútku v jeho piesňach vrchy a doliny ozývali sa. Tuná na
            sneme krajinskom sa zbierajú a prednášajú ponosy všelijaké, len na ponosy miliónov a
            miliónov poplatného ľudu nik zrenia neobráti. Buďmeže už teraz spravodliví a čujme
            ponosy uhorských národov, bo oni nesú všetky ťarchy krajinské.
Povedal som už, že zásluhy ľudu o dobro a zdržovanie krajiny nie sú posiaľ uznané od
            tejto, nuž a akože ich uznali daktoré panstvá, tak výdatne v sneme zastúpené? Hrozné
            pálenice nastavali a krčmy rozmnožili tak, že kde v jednej dedine desať spolumajiteľov
            (komposesorov) bolo, tam i desať krčiem postavilo sa, do ktorých sa háveď zberby
            židovskej dostala,
[
1501
]
ktorá bez všetkého svedomia ľud lúpi a zodiera, aby veľké árendy panstvám
            zaplatiť mohla, takže najmä na Horniakoch našich, kde je zem neúrodná a moc židov a
            kompososerov, vo veľa obciach ľud celkom na mizinu vyšiel. Pustnú obce, lebo židia
            exekúciou sudcovskou napomáhaní opanúvajú sedenia ľudu úbohého,
[
1502
]
ktorý sa z domu otcovského vysťahovať, od rodiny a príbuznosti odtrhnúť a do
            cudzieho sveta pustiť musí, aby tam zahynul užitočný kedysi člen vlasti a rodiny!
Nechcem tuná pripomínať ešte iné následky tohoto mrcha gazdovstva nášho krajinského,
            nechávajúc si to na inú príležitosť, ale nemôžem už tuná nepripomenúť, že toto plané
            gazdovstvo páleničiarske je pôvodom, aspoň hlavnou príčinou i toho osudného, katastróf
            rodinných, plného hladomoru, ktorý po horných vidiekoch Uhorska panoval!
Naostatok aj svätá vec človečenstva mohutne nás vyzýva, aby sme zásadu oslobodenia
            ľudu raz už vyslovili a poctive previedli. V západných štátoch nie sú tieto feudálne
            vzťahy viacej v obyčaji, ani sa ony s terajším duchom stoletia nezrovnávajú. Podľa môjho
            náhľadu stojíme na hraničnej čiare dvoch vekov, a síce jedného zapadajúceho, v ktorom sa
            práva len jednotlivým osobám a kastám dávali,
[
1503
]
druhého svitajúceho, v ktorom sa ony každému zaslúženému, v opravdivom
            zmysle vzatému človekovi povolia a prisúdia. Buďme na tom, aby aj nám svitalo, keď už
            inde svitá, a aby sme nezostali za svetlom vo tmách šeredných! V tomto ohľade nádejem
            sa, že sa právo zákonodarstva rozšíri a že ho najzaslúžilejší a najspôsobnejší bez
            záujmov kastových povedú. Nech sa len najprv zruší právo avitické, teda moc majetku sa
            do iných rúk dostane a s majetkom sú obyčajne spojené aj práva politické.
Keď sa ľud od poddanstva oslobodí, vtedy, ako máme nádeju, aj synom úbohého ľudu
            tohoto a takzvaným honoraciorom krajšie časy svitnú, ktorí posiaľ v zákonoch žiadne
            určité miesto, v živote žiadneho uznania nemajú. Vytvorení z každého úradu verejného
            dostali síce už možnosť zastávania úradov, ale možnosť veľmi otáznu, nepraktickú; mohli
            totiž ako len chceli byť nadaní a spôsobní, už od rodu boli z politických záležitostí
            vytvorení a tak k ničomu dostať sa nemohli. Že toto vytvorenie pokrokom našej vlasti
            náramne škodilo, každý nahliadne a uzná, komu je z dejepisu známe, že u druhých
            európskych národov tí najväčší mužovia ľudu tohoto synovia boli, ktorých svet obdivoval
            a posiaľ ich v živej pamäti a úcte má a drží.
Keď sa toto vykúpenie ľudu prevedie, nutne nasledovať musí z toho, že aj druhé, s
            urbárom spojené vzťahy prestanú, prestane súdobnosť zemského pána a tá takrečená panská
            stolica (dereš a palica) a na druhej strane vzniknú nové práva ľudu. Lebo to priečilo by
            sa jedno druhému, keď by raz slobodný bol ľud od urbáru, a predsa ostávať by mal pod
            panskou palicou. Veď i tak, keď dobre vec povážime, prisluhovanie spravodlivosti vlastne
            len krajine náleží. Takých priečností sa, pravda, u nás i v iných zákonoch nachádza ako
            napr. v tom zákone, podľa ktorého si každý nezeman môže nadobudnúť nepohnuté statky
            zemianske, a predsa staročizeň
[
1504
]
(aviticita) ostala v práve, alebo v tom, podľa ktorého nezeman môže sa na
            každý úrad vyvoliť, ale nezemania voliť nemôžu, nuž kto ho tedy voliť bude? Medzitým,
            kto by z nás nemal tú nádeju a nebol toho presvedčenia, že sa tieto priečnosti na
            terajšom sneme vyrovnajú? Čo sa rozšírenia práv odkúpeného ľudu týka, tu myslím, že by
            sa tiež tej zásady „de nobis nobiscum“
[
1505
]
len blahodarné následky pre celú krajinu ukázali.
Ešte by mi zostávalo o spôsobe odkúpenia prehovoriť, ktorého trinástoraký spôsob bych
            mohol predniesť; medzitým len dvojaký obzvlášte radím: alebo aby sa na spôsob banky,
            alebo každoročne pár umŕtvujúcimi zlatými vykupovali poddaní, kým by všetko nesplatili,
            rozumie sa, že len čistý osoh a nie bruto by sa na stranu zemských pánov mal zarátať.“
Medzitým, čo takto jednali a hádali sa so zemianstvom statní vyslanci miest a medzi
            týmito neposledné miesto zaujal si Štúr; ten, čo riadi osudy národov, tvoril si za
            kulisňami parlamentov nástroje svoje k zrúteniu tyranstva prežitého a potichu stával si
            po boku pravých bojovníkov za práva a slobodu národov.
Štúr mal ťažké položenie v týchto otázkach všeobecných, lebo mohutná bola
            aristokracia, ale predsa mal kombatantov;
[
1506
]
kde-tu ktorý ten liberálnejší stoličný vyslanec a najmä mestskí vyslancovia
            temer bez rozdielu držali mu stranu a hovorili vo zmysle jeho. Ale horšie ešte položenie
            mal ohľadom maďarskej reči, ktorá sa v tom čase až k trónu bola pretisla a maďarománia
            zasadla do všetkých pomerov, takže už na čase zdalo sa šovinistom železnou palicou môcť
            ju vbíjať i do pospolitých záležitostí života národov nemaďarských. Tu stáli jediní
            chorvátski vyslanci ako jeden muž, brániac svoje minucipiálne práva i ohľadom reči a
            národnosti, ale tí nemohli byť Štúrovi na žiadnej pomoci, keď oni do uhorských
            záležitostí miešať sa nemohli, čo by aj boli chceli. Municípiá celej uhorskej krajiny
            však boli už tmou egyptskou porazené a v otrockej mysli svojej tak stolice ako mestá
            neboli vstave povýšiť hlasu v cite samosprávy a prirodzeného práva svojho.
Štúr bol jediný na celom božom svete vtedajšom v uhorskej diéte, ktorý mal odvahu,
            keď všetci zástupcovia uhorského štátu strmhlav leteli do priepasti maďarizmu osudného,
            oprieť sa nerozumným zábehom fanatizmu do nemožností, a keď sa v pamätnej sednici
            krajinskej zo dňa 15. januára 1848 jednalo o reči maďarskej, pozdvihol hlas a hovoril
            Štúr:
„Že sa živá reč
[
1507
]
miesto mŕtvej latinskej za diplomatickú vo vlasti našej povýšila, to, ako
            myslím, každý za dobré uzná, bo nech mŕtvi pochovajú mŕtvych a živí nech žijú medzi
            živými. Ale tejto zásady platnosť a cena v tom najmä záleží, aby sa živí napospol tým
            lepšie a cieľu primeranejšie rozvíjať a vzdelávať mohli; čo je aj hlavná námera veku
            nášho, že vzdelanosť všeobecne rozšíriť sa namáha. Za slobodu ide vek náš, za slobodu
            ide vlasť naša, ale k uskutočneniu opravdivej slobody prísne vyhľadáva sa vzdelanosť,
            bez ktorej sa tamtá vonkoncom uskutočniť nedá. Medzitým ako je povinnosť jednotlivých
            krajín a štátov tejto dobrodenia rozšíriť a ich užívanie aj jednotlivcom dopriať, tak aj
            jednotlivci právo majú žiadať, aby sa im k obsiahnutiu tohoto cieľa potrebné prostriedky
            od vrchností krajinských podali a od nikoho sa neodopreli. A zo stanoviska tohoto prosím
            stavy a rady,
[
1508
]
aby ráčili také poriadky urobiť, podľa ktorých by sa v takzvaných
            elementárnych školách
[
1509
]
vo všetkom vyučovaní reč materinská zadržala, menovite v školách ľudu
            slovenského rečou vynaučnou reč slovenská ostala. Tak som presvedčený, že to veľmi leží
            v záujmoch našej krajiny, aby sa ľud tento vzdelal a duchovne nezanedbal. Oslobodený a
            osvietenejší ľud nemôže slúžiť za podlý prostriedok proti rozvíjajúcej sa slobode, a ľud
            náš je predsa posiaľ obyčajnými feudálnymi vzťahmi a ťarchami zavalený a to tým viac, že
            má neúrodné zeme a na horných stranách Uhorska v pomere o moc väčší počet aristokracie
            sa nachádza ako na Dolnej zemi a tak jej tlak väčší a ťažší na ľud ako tuto. Schudobnelý
            ako írsky ľud tento musí s hladom bojovať, okrem toho na mnohých miestach vystavili
            zemskí páni pálenice, takže už všetok zoslabnutý, zbledlý, otrhaný a len ako tôňa dáka
            svetom vláči sa. Keby pri tomto nešťastí ešte ho to potkať malo, že by ani vyučovanie vo
            svojej materinskej reči nedostal, teda by sa naozaj do sprostoty celkom odsúdil a do
            hrozného duchovného i materiálneho zanedbania upadol. Každý učiteľ z každodennej
            skúsenosti zná, že je reč materinská najlepšia, najspôsobnejšia k vyučovaniu, bo v tejto
            nielen myslieť, ale aj cítiť sme naučení a k dobrému vyučovaniu a vzdelávaniu aj toto je
            potrebné. Za krátky čas len môže chodiť dieťa chudobného človeka do škôl a ak by sa ešte
            k tomu v materinskej reči nevyučovalo a len mechanicky v cudzej reči učilo sa, vtedy by
            také vynaučovanie nie dobré, ale naopak len škodné následky malo. Preto prosím stavy a
            rady v záujme ľudu tohoto, aby riadne vyučovanie v materinskej reči dostával a
            vykonávanie služieb božích v tej samej reči sa mu neporušené zanechalo. Žiadam teda, že
            by sa slová v nárade: „kde sa maďarská reč z povinnosti vyučovať má“, vynechali a na ich
            miesto položilo: „ale nech rečou vyučovania ostane v obciach reč materinská“.
Ani „dietálna mládež“, ani „stavy a rady“ neboli síce miernou a čo do požiadaviek
            skromnou touto rečou Štúrovou nemilo pohnutí, ba naopak s napnutou pozornosťou
            vypočúvali ho; nuž ale nenašiel sa tiež žiaden, ktorý by bol bajazza maďarónského Josipovića
[
1510
]
a luhára a falšovníka verejnej mienky Tarnóczyho
[
1511
]
ohriakol a ich hlúpe a lživé odvety zavrátil.
Josipovič, vyslanec jedného zemianskeho okresu chorvátskeho, biedny nástroj
            maďaromanie, bývalý „strážamešter“, chlap surový, odpovedal Štúrovi:
„Nemyslím, že by predošlý rečník z druhej príčiny bol hovoril, ako z tej, aby svoju
            reč v slovenských novinách mohol dať vytlačiť!“ Chýrečný vtip, bajazzo Turopoľský!
            Zostane nám v pamäti!
Tarnóczy zas, nitriansky stoličný vyslanec, takto odvetoval:
„Keď predošlý mestský vyslanec (slovo „mestský“ mala byť irónia na stav tohočasový
            poníženia miest kráľovských, ktoré smeli síce tu ešte hovoriť, ale hlasu nemali pri
            rozhodovaní) v mene obyvateľov mesta Zvolena hovoril, teda je to na svojom mieste; ale
            keď ako Slovan hovoril, teda vyznať musím, že ja som zástupníkom o moc viacej Slovákov,
            a to od tristotisíc, a týchto žiadosť je odchodná od osvedčenia vyslanca zvolenského, bo
            sa oni s nami zjednotiť a zmaďarčiť chcú.“
Za osem mesiacov po tom dňa 22. septembra utekal i pán Tarnóczy od Brezovej ku
            Vrbovému a ďalej do Fraštáku s osemsto gardistami pred tými, ktorých tak verne
            zastupoval! Pravda, že by pán Tarnóczy bol mal viacej povinnosti ako Štúr zaujímať sa
            národa slovenského, keď tristotisíc Slovákov verne reprezentovať sa zaviazal, z toho ale
            že naproti ich vôli za zmaďarčenie ich hlasoval, nenasleduje, že by Štúr, verne plniac
            povinnosť svoju, nebol v práve býval záujem vzdelávania ľudu slovenského stavom a radám
            na srdce klásť. Avšak — falšovať mienku obecnú, to vedia i terajší vyslanci okresov
            slovenských!
Štúr, nakoľko na ňom bolo, boril sa statočne ako muž charakteru, ale mal pred sebou
            vek neopravdovosti, farizejstva, vládybažnosti egoistickej na jednej strane, a na druhej
            chabosť a sprostotu. On úprimne chcel i slobodu i právny stav pre ľud i vzdelanosť
            všeobecnú i vychovanie ľudu otrockého v národ čestný. Sám Kossuth počínal sa úctivo mať
            k Štúrovi, a nestretli sa, že by nebol tamten k tomuto prihovoril sa. Kossuth bez odporu
            mal v duši raport veľmi citlivý s históriou doby, skutočne on najväčšmi zo všetkých tej
            doby štátnikov hľadel do budúcnosti a nejazdil na šablónach. Sotva prijal a strovil tú
            lekciu od Štúra prijatú o tom jeho „osude“, už počínal ohliadať sa, či ozaj udalosti
            nepotvrdia náhľad Štúrov — a tie ho veru potvrdzovali. Škoda bola, že sa Kossuth dal
            uvliecť výlučnému maďarizmu v otázkach historických, Uhorska sa týkajúcich, takže v
            hravej svojej fantázii, v školách dakoľkých podivínov politických zapálenej, nevidel v
            útvaroch štátnych Uhorska inšie ako meravé maďarstvo. Slovenskí zemani boli mu len
            maďarskými, chorvátski zemani boli mu len maďarskými, Slovensko, pod superiores partes Hungariae
[
1512
]
známe, bolo mu len Maďarskom, Regna Croatiae, Slavoniae, Dalmatiae
[
1513
]
boli mu len stolice maďarské. Tento blud ho potom zaviedol k falošným
            závierkam, stadiaľ pošli spory, násilenstvá a zmätok pochopov, z ktorých sa Kossuth
            dodnes nevymotal, ani sa jakživ nevymotá. Keď sa Ožegovič o zákony opretý oboril na
            zradcu chorvátskeho Josipovića a falošného vykladača zákonov Kossutha, vtedy mu
            tlieskali na juhu i na severe Slaviani, Varaždínska župa uzavrela prípisy poslať na
            municípiá uhorské, ktorými ich vyzýva, aby inakšie návody dali vyslancom svojim a aby
            chorvátski vyslanci šetrení boli na sneme uhorskom ako zástupcovia kráľovstva
            chorvátsko-slavonsko-dalmatského, vyložili im celú históriu práv svojich národných z
            pera historika Ivana Kukuljevića Sakcinskeho.
[
1514
]
Konečne ak by ani toto nespomohlo, osvedčili sa Chorváti, že vtedy ostatný
            krok urobia a na odtrhnutí sa od Uhorska pracovať budú. Keby bol zostal Kossuth pri idey
            veku, pri vymožení pravých slobôd národom pod korunou svätoštefanskou
[
1515
]
od století žijúcich, vtedy mohol dosiahnuť výšky nebývalej a bol by sa stal
            zákonodarcom a tvorcom mohutného štátu na Dunaji. Ale nestalo sa. Kossuth efemerne
            zvýšený namyslel si a namysleli mu iní, že môže pohroziť všetkým národom tým svojím
            povestným „Majd számolunk!“
[
1516
]
Nuž porátal sa síce, postavil tých sto šibeníc na Slovensku, zotrel
            kráľovstvo Chorvátov, učinil sa gubernátorom krajiny, ba už aj šomralo sa o Lajosovi I.
            z domu Kossuth, ale história sa tomu predsa len smiala, a národy Uhorska zaplakali a
            plačú do dnešného dňa.
Nuž, ale poďme k Štúrovi. Orličím zrakom sprevádzal on zo skromného sedadla, ku
            ktorému mu malé kráľovské mesto Zvolen právo dalo, všetky tie boje a otázky hýbavšie
            mysľami a skromne mlčal o mnohom, o čom by bol mal chuť prehovoriť, ale nechcel
            animozitu tarnóczovskú, akej plno bolo v radoch aristokratických, proti mestám márne
            provokovať. Zato ale hotový bol po každé vstať, kedykoľvek bližšie záujmy miest toho
            vyžadovali, už či by sa to bolo „mládeži dietálnej“ alebo stavom a radám páčilo alebo
            nie. Tak keď bola reč o tom, za čo sa majú kúrie zemianske v mestách považovať, či za alódiá
[
1517
]
alebo za statky meštianske? Štúr dôsledne so svojimi zásadami, nám už
            známymi, osvedčil sa rázne, že podľa starej aristokratickej šablóny ovšem by ich mali za
            alódiá považovať, ale tým by nebol žiaden pokrok dokázaný; pokrok a spravodlivosť
            žiadajú, aby sa i kurie zemianske za meštianske považovali, keď meštianskych dobrodení
            účastnými stávajú sa a dotušoval k tomu, aby sa dane rovnako platili, a síce nielen
            domáca, ale i krajinská a iné. A keď Kossuth nechcel dovoliť mestám, aby mohli právne kupovať
[
1518
]
nové statky, Štúr zastával toto právo.
Medzitým čas ozaj súril, vrenie na západe Európy dopadalo pohrúžlive a Kossuth vždy
            väčšmi podobal sa gazdovi, ktorý v blížiacej sa búrke v čas nočný zapaľuje kahanec a
            chodí od okna k oknu, vyhliada, von ide a meria oblaky hrôzyplné a číta sekundy medzi
            bleskom a hrmotom nebeským, pátra po strechách a komínoch, či kde vyšľahuje už svetlý a
            modrastý plamienok, čakajúc skazu i na svoj dom.
Kossuth učil sa znenáhla hovoriť už aj o národoch a nielen o jeho vyvolenom
            pätnásťmiliónovom maďarskom, i s Chorvátmi, Slovákmi, Srbmi, Sasmi, Rumunmi atď. národe!
            O národoch už znal lekciu, ktoré žijú pod habsburgskou dynastiou! Ako to pekne znelo,
            keď Kossuth, ten len nedávny zvestovateľ, že poddanstvo je „osud“ a beh sveta ten „osud“
            žiada a chce, zvestoval v okolitej sednici zo dňa 3. marca:
„Ja zvestujem,“ hovoril v tej noci snáď znovuzrodený Kossuth Lajos, „ja zvestujem v
            cite vernosti, že ten bude druhým zakladateľom domu habsburgského, kto vládu mocnárstva
            v duchu ústavnom obnoví a trón na slobode jeho verných národov založí! Od času, ako som
            tie slová povedal (na tie svoje slová, že je poddanstvo jedných „osudom“ a panstvo iných
            „behom sveta“ pozabudol v tejto chvíli!), zrúcané sú tróny a národy dostali slobodu!
            (Ako by so zrúcaním trónov musela prichodiť sloboda? Kdežto vieme, že na každý zrútený
            trón vzápäť nasledovalo horšie tyranstvo, gilotina, šibenice, bellum omnium contra omnes,
[
1519
]
nuž ale Kossuth videl prichodiť slobodu národov!) Národy dostali slobodu, o
            ktorej príhode by sa im pred troma mesiacmi ani nebolo snívalo. A my od troch mesiacov
            darmo gúľame Sizyfovu skalu;
[
1520
]
žalostným srdcom hľadím, ako toľko síl darmo hynie!“
Kto vie, čo si Kossuth myslel pod tou Sizyfovou skalou? Či snáď, že ešte toho
            posledného vyslanca miest nevyhnali zo snemu? Či že i tú poslednú elementárnu školu
            Slovákom nezapreli? Či že zemianstvu ešte i to staré právo „primae noctis“
[
1521
]
nevydobudli? Chorvátov nepohltili? Veď od troch mesiacov toto bola ich práca
            šľachetná! Maďarskú aristokraciu samovladárskou učiniť, nad národmi všetkými, uhorskú
            krajinu obývajúcimi bičom plieskať a im sťa otrokom velieť a porúčať, toto je tá
            Sizyfova skala, ktorú Maďari a maďaróni dodnes hore brehom nanovo gúľajú, ba už ju aj
            hodne vysoko dostali. Nuž, ale čujme ďalej Kossutha hovoriť o národoch:
„Aj také politické stavby, čo sú neprirodzené, dlho sa držať nemôžu, bo ďaleká je
            cesta medzi trpezlivosťou a zúfalstvom národov; zase sú druhé, ktoré, čo aj dlho stoja,
            predsa sily nemajú. Znám, že stará sústava ťažko lúči sa od svojich zásad ako starý
            človek: lež keď je základ chybný, osud jej padnutia je nevyhnutný. Netreba zabúdať, že
            tróny drží zápal, ktorého základom je sloboda. Panujúca rodina, ktorá podoprie sa na
            slobodu svojich národov, vzbudí vždy zápal, bo zo srdca verným môže byť len človek
            slobodný: ten, koho potlačujú, bude len slúžiť, ako musí; lež proti byrokracii zápal sa
            nikdy vzbudiť nemôže. Národy dajú krv a život za milého kráľa, ale za politiku
            potlačujúcej vlády neobetujú ani len vrabca atď. atď.“ Po tejto reči, ktorou terorizovať
            počal, opretý o udalosti hrozivé na západe, nasledovala nárada k prípisu na Veličenstvo,
            tak debata medzi konzervatívcami a Kossuthovcami, medzi stavmi, radami a velikášmi. Dňa
            6. marca postúpil už ďalej Kossuth v terorizácii zahraničím a horlil proti magnátom,
            súril sám rýchle prevedenie odkupu, lebo, hovoril, „za velikášmi ísť nemôžem, nechcem
            najmä teraz, keď nezná sa, dokedy máme čas!“
A ak Kossuth vysoko vytyčoval hlavu do vzduchu búrlivého, ťažkými hromami naplneného
            západného neba a najmä francúzskych otrasov, kde skutočne kúrilo sa už z trónu Ludvíka
            Filipa, Štúr tým hlbšie zanoroval sa do vôd domácioh potrieb, do situácie ľudu
            poplatného a súril to isté, menovite ale čím skoršie, čím lacnejšie pre ľud oslobodenie
            od urbáru.
Ach, ako blízko stáli si tu Kossuth a Štúr.
Štúr hovoril v sednici okolitej dňa 6. marca:
„Ja najmä o to prosím stavy a rady, aby sa vec táto,t. j. vyslobodenie ľudu spopod
            urbárskych pomerov čím najskôr, čím najchytrejšie, čím najľahšie rozhodla, bo aj na nás
            pozerá prísna tvár času a nás napomína. Už predošlou príležitosťou držiac o tejto veci
            reč, povedal som, kam náš úbohý ľud pomery tieto priviedli, toto viac opätovať mi
            nenádobno, ani činiť to nechcem, len to v krátkosti poznamenávam, že kroz tieto pomery
            dostal sa ľud náš do duchovne a hmotne biedneho a nešťastného stavu. Ja som všetko, čo
            ľud pod menom urbáru robí a dáva, vypočtoval a k začudovaniu môjmu spoznal som, že to
            dvadsaťjeden miliónov zlatých striebra obnáša, keď daň vojenská s domácou len voľakoľko
            miliónov zlatých robí. Netlačí teda ľud ani daň domáca, ani vojenská, ale ho tlačí
            urbár, ten ho najväčšmi potlačuje. Ďalej ešte aj o to prosím stavy a rady, aby sa k
            uskutočneniu odkúpenia také prostriedky ľudu dali, ktoré večité odkúpenie čím najväčšmi
            poľahčujú. Toto požaduje ozajstné veci uskutočnenie a spravodlivosť. Ľud poplatný vo
            vlasti našej, najmä v horných stranách Uhorskej, po laňajšom hladomore v toľkej posiaľ
            panujúcej biede, chudobe a rozličných chorobách stoná, že on veru nemá prostriedkov
            odkupovať sa, a keď by sa len jemu samému zverilo večité odkúpenie, to by toľko bolo,
            akoby sa mu odkúpenie celkom odoprelo. Kdeže má vziať ľud poplatný toľké peniaze, čo sú
            mu k odkupu potrebné? Sama spravodlivosť to žiada, aby sa ľudu sprostredkovaním krajiny
            najprimeranejší spôsob k odkúpeniu podal, bo či najmä v posledných stoletiach neznášal
            ľud skoro všetky krajinské ťarchy? Žiada to ďalej i sama spravodlivosť, aby sa už raz do
            vládania tých sedení dostal, ktoré už sto a tisíc ráz obrábal, pozasieval, za ktoré
            toľko robotoval a všelijaké dane splácal! Do povahy vezmúc veľké chudobného ľudu zásluhy
            tak za dobro krajiny ako aj jednotlivých zemských pánov, do povahy vezmúc ľudu tohoto
            biedu, aj tou nádejou sa kojím, že nájdu sa tak šľachetní ľudomilovia, ktorí s poddanými
            svojimi milostive naložia a s nimi lacno zjednajú sa. Veď teraz dosť peňazí dostať sa
            môže na šesť od sta
[
1522
]
a s týmito úrokmi môže sa celá istina za dakoľko rokov splatiť — a ľud
            poplatný tieto úroky spláca a spláca od sto a sto rokov! A keď urbár prestane, vtedy za
            to mám, že aj panské stolice prestať musia, bo v jednom ohľade bol by poddaný už
            slobodný a v druhom by ešte pod panskou právomocnosťou stál, čo by na svojom mieste
            nebolo a jedno druhému priečilo by sa. Ani prisluhovanie spravodlivosti netýka sa
            jednotlivých osôb len, ale celej krajiny. Na toto pozornosť stavov a rady obrátiac,
            osmeľujem sa ešte raz tejto veci čím najskoršie rozhodnutie s celou vrúcnosťou
            odporúčať.“
Podobne, ba už oveľa ráznejšie protestoval Štúr, keď stavy a rady chceli mešťanostov
            kráľovských miest učiniť kráľovskými, doživotne menovanými a z mestských pokladníc
            platenými úradníkmi, čo aj pri všeobecnom proteste miest stavy a rady hlasovaním
            previedli, hlasy miest potupiac. Liberálci a konzervatívci rovnou mierou.
Stavy a rady ďalej kroz náradu výborovú mienili tridsiatim mestám kráľovským hlasy
            odobrať; i proti tej nárade Štúr vzoprel sa celou svedomitosťou meštianskeho vyslanca a
            hovoril v okolitej sednici dňa 13. marca:
„Politické zničenie nikto si nepraje a vskutku malomyseľný človek by bol ten, kto by
            sa tomu nevzoprel. Prirodzená vec teda je, že my všetci, ktorí tieto menšie slobodné
            mestá predstavujeme, ktoré sa podľa nárady snemovej z práva politického vytvárajú, proti
            nej povstávame. Slávne stavy, ja vonkoncom nemyslím, že by tieto menšie mestá boli ten
            osud zaslúžili, ktorý sa na ne uvaľuje; bo pozrime len na tú minulosť našu a uvidíme, že
            mestá tieto veľmi vážny vtok mali na naše záležitosti krajinské. Na mestá tieto
            opierajúc sa Matúš Trenčiansky mohutne oprel sa cudziemu vplyvu na naše záležitosti
            krajinské, v tých mestách našli podporu aj tí, ktorí za slobodu svedomia zbroj pozdvihli,
[
1523
]
v týchto mestách v minulých stoletiach zriadilo sa mnoho škôl, gymnázií a lýceí,
[
1524
]
tieto mestá aj z ohľadu majetnosti na znamenitom stupni stáli, keď ešte
            Poľska bola nerozdelená, s ktorou viedli značné kupectvo. Zo všetkých týchto okolností
            zavierať teda nádobno, že mestá tieto neboli bez znamenitého vtoku na záležitosti naše
            krajinské a tak už len aj z historického stanoviska vec uvažujúc, zavieram, že by vec
            nespravodlivá bola ich z politického snemovného práva vylúčiť. Politický život, slávne
            rady a stavy, všetko obživuje ako slnko rastliny zemské; tam, kde sa toto udiali,
            nasleduje chladno, zima a mrákota. Nechže neodsudzujú slávne stavy a rady menšie mestá
            na túto politickú zimu. Ani neverím, že by teraz bol čas dakomu politické práva odberať,
            verím ale, že ten čas prišiel, v ktorom tieto práva vždy viac a viac rozširovať sama
            nutnosť káže. Kto by aj sedel potom, keby sa menším mestám snemovné práva odobrali, v
            tomto zhromaždení? Výlučne len osobného zemianstva a bohatšieho meštianstva
            predstavovatelia, takrečené ale nižšie vrstvy ľudu, ktorých je tak mnoho, boli by bez
            všetkého zastupiteľstva. A toto by naozaj zle a v terajších okolnostiach pre vlasť našu
            škodné bolo. Angličania múdro urobili, že takrečeným grófstvam odobrali politické práva,
            lebo pod týchto zásterou jednotlivci práva užívali sebe k dobrému na škodu obecnosti,
            tým ale nech sa politické práva neodberajú, ktorí práve na to sú povolaní k obecnému
            dobrému ich užívať. Neľúbim odvolávať sa na historické práva, bo verím, že tomu, kto
            silu ukáže, i právo sa dá, ale skutočne právo toto našich miest je nie bez základu a
            najmä v terajších okolnostiach istotne sa k obecnému dobrému rozvije. Ani sa nebojím tej
            námietky, že by sa tieto mestá slobodou a právom svojím politickým k odvislosti dákejsi
            viedli, lebo kde sa iskra slobody vznieti, tam sa ona istotne ďalej rozvije! (Hm! ale
            práve to nechceli slávne stavy a rady ako liberálne, tak konzervatívne! Pôv.) Zo
            všetkých týchto dôvodov žiadam, aby sa menším slobodným kráľovským mestám politické
            práva naspäť vrátili a keby sa im každému po jednom hlase nedalo, žiadam aspoň to, aby
            sa im všetkým spolu dali hlasy na sneme v takom pomere, v akom sa väčším mestám udelia.“
To bola posledná reč Štúrova na sneme. On už nemal tam čo hľadať viacej a bolo aj
            nebezpečné pre neho osobne účastniť sa na debate. Kossuth naraz zvrtol i usmievavosť
            svoju oproti dajednym ideálnejším odporníkom zmenil na prísnu tvár teroristu. Novými
            heslami začal terorizovať i konzervatívcov, i toho jediného slovenského zástupcu
            národnostného práva Štúra, Slovanov, Chorvátov a Srbov nie menej smelo si počínavších.
            „Chytro robme, čo čas požaduje k ubezpečeniu krajiny a pokoja! Už len dovtedy tu budeme,
            kým sa nové ministerstvo zriadi; potom pôjdeme do Pešti.“ Káže formálne mestám po jednom
            hlase na sneme dať, okolité sednice za permanentné vyhlásiť, o veľmožov nestará sa veľa,
            tí sa vraj „dlho dohadovať nebudú!“ Tak volal v okolitej sednici dňa 18. marca a
            predkladal agitačné osvedčenie vyslancov, ktoré sa muselo dňom-nocou sádzať a tlačiť a v
            tisícoch a tisícoch výtiskoch kroz nich po stoliciach rozposielať. Všetko, všetko
            prijalo sa. Starý Bónis zvolal: „Pripomeňme v nárade našej na zrušenie urbáru, že sa
            hneď uvedie do života po vyhlásení tohoto zákona!“ To sa našim slovenským liberálom ani
            konzervatívcom nepáčilo a chceli sa hádať. Ale Kossuth veliteľským tónom zavolal:
            „Nedohadujme sa, keď sa mračí nad nami!“
Nuž keď už tak ďaleko videl Štúr vec všeobecnej slobody na jednej strane dopredu
            potisnutú, ale hrozivé mračná na druhej strane nad milovaným jeho národom sa kopiace,
            zanechal činnosť túto parlamentárnu a tým odvážnejšie začal písať vo svojich novinách a
            hľadať uspoje všakové stred Slovanov vo Viedni si o tomto čase heslá ku schádzaniu sa
            spoločnému dávajúcich. Bývalo tam veselo o tomto čase. Ale nielen Slovania, i Maďari
            mali tam dostaveníčka. Jeden raz vykríkol Pázmándy,
[
1525
]
komárňanský vyslanec do okolitej sednice: „Dozvedáme sa, že vo Viedni
            maďarský bál držal sa navzdory bálu slovanskému! Medzi týmito dvoma bálmi je ten
            rozdiel, že na slovanskom obcovali slovansky, na maďarskom nemecky.“
Keď som činnosť snemovú Ľudovíta načrtal, nádobno už ohliadnuť sa na tú velikú metamorfózu,
[
1526
]
akú podstúpila tak rýchlo strana takrečená liberálna. „Strach je zlá vec,“
            hovorí porekadlo slovenské. Kossutha prvého napadol strach, ale ako už bol vtipný a
            čiperný tento zeman slovenský, striasol zo seba strach a jal sa iným strachu naháňať,
            menovite veľmožom, konzervatívnym stavom a radám, potom vláde viedenskej. Keď previedol
            panstvo maďarčiny, ktoré bolo ľahko na úkor iných národov viedenskej vláde i magnátom i
            konzervatívcom popustiť, išiel ďalej Kossuth, nechajúc maďarčenie na strane, ktoré kryté
            bolo zákonom, kráľom, palatínom, veľmožmi, zemanmi a „mládežou dietálnou“. Išiel ďalej
            Kossuth na čele liberálnej, na európsku si už hrajúcej strane a za udalosťami vo
            Francúzsku, kde 24. februára 1848 o jednej hodine päť minút vztýčená bola ohromná
            červená zástava na kupole tuillerijskej
[
1527
]
a k palácu bourbonskému,
[
1529
]
kde zasadali tône parlamentu temer naraz i vojvodkyňa orleánska
[
1530
]
s dvoma chlapcami svojimi pod korunou Filipovou jednému a žezlo dočasnej
            vlády pre seba, a Emanuel Arago
[
1531
]
s deputáciou republikánov o parlamentárne potvrdenie a vyhlásenie republiky
            sa utiekali po udalostiach v Mníchove, kde Lolu Montez
[
1532
]
národ kráľovi Ľudvíkovi z náručia odohnal a jeho trónu zrieknuť sa prinútil,
            po udalostiach konečne, ktoré už celkom blízko, najprv v Prahe, potom vo Viedni búrno
            zajagali sa nad hlavou parlamentu uhorského, išiel potom, hovorím, ďalej i pán Kossuth
            Lajos a na sebe dokázal pravdu tých slov: „Die Machthaber zitterten vor Furcht, die
            Völker zappelten vor Freude“
[
1533
]
(Johannes Scherr. 1848. Ein weltgeschichtliches Drama. Leipzig. 1875. I.,
            220). Od radosti caplujúc i Kossuth takto zarečnil si v okolitej sednici zo dňa 14.
            marca, opravujúc sám seba, len nedávno za osud otroctvo nezemanov uhorských vyhlasujúc a
            akoby riekol o sebe, že on už v živote svojej mamičky slovenskej a ešte keď ho tetuška
            jeho v Košútoch v Turci opierala a čistila, takto liberálne, slobodomyseľne zmýšľal,
            zarečnil si doslovne takto:
„Slávne stavy a rady! Prosím za odpustenie, že najnovšie príhody len pred okamžením
            počujúc, ich nielenže svojej stránke, ale ani druhým údom tohoto stola zdeliť som
            nemohol. Predošlú noc vo Viedni minister Metternich prepadnul! Nechcem o nikom hovoriť
            rozdráždene, áno, radšej tíšiť chcem mysle, a len toľko poznamenám, že politika tá,
            ktorú som za tak nebezpečnú vyhlasoval, vždy ta doviedla jasnú rodinu, že sa jeden úd z
            nej obrazil. To sú výsledky politiky tej, čo nehodí sa viacej do okolností. Následkom
            vzbúrenia ľudu vo Viedni kráľ vydal slobodu tlače. Treba sa nám poradiť o veciach, bo
            budeme zodpovední! Opakujem, vo Viedni dali slobodu tlače, každý mešťan dostal zbroj do
            ruky, aby strážil pokoj a poriadok. Čo som pred týždňami povedal (hádam to, že tak chce
            beh sveta, a že osud je to, aby 10,000.000 ľudu bolo otrokom a 500.000 zemianskych duší
            aby panovalo!), dokázali okolnosti, že netreba, byť prorokom, aby mohol povedať, že
            zabudnutie na národy zatrasie Európu. Tomuto uderila hodina! Veľká úloha pripadla
            zákonodarstvu, aby pod časom tohoto hýbania nepustilo uzdu z ruky, bo pohnutie len
            dovtedy zostane v koľaji ústavnej, kým uzdu tú v ruke má! Bol bych si prial, keby prípis
            náš ešte pred touto búrkou bol prišiel ku trónu, teraz ale nutne žiadam, aby sa
            zákonodarstvo postavilo na čiaru okolností a predložilo prípis, palatína požiadalo hneď
            a hneď držať sednicu veľmožov — s ktorou odkladal dosiaľ —“.
Rozumie sa, že okolnosti naozaj súrili a Kossuth ich použil výborne; ale bol hneď
            opatrný tiež, aby zadnými dverami národy nevošli do dvorany, preto ihneď pri nárade k
            vydaniu „obmedzenej slobody tlače“ narádzal v zmysle svojom obrábať Prešporčanov a proti
            ľudu nariadiť výbor k obrane vlasti; súriť predovšetkým sankcionovanie maďarčiny,
            skrotenie Chorvátov čili riešenie chorvátskej otázky. Do toľkých zmätkov ešte tieto
            podivné nárady. Celá sloboda bola straka na kole.
Kossutha pálili na svedomí mnohé jeho teroristické výroky. Pomlčím o tom už
            pripomenutom aristokratickom výroku o osude a spomeniem len tie mnohé urážky práva
            chorvátského. „Kde sú tie vaše municipiálne práva? Já neznám, kde leží chorvátske
            kráľovstvo, znám len stolice chorvátske, ktoré patria nám, my spravujeme ich, pod
            maďarskou korunou žijú“ atď. Jediný zradca chorvátsky, zastupujúci malulinký zemiansky
            okres v Chorvátsku, Turopolie, dákysi Josipović, ktorého ešte len roku 1790 snem
            chorvátsky musel brániť, aby miesto dostal na uhorskom sneme bez hlasu, jediný tento „komeš
[
1534
]
turopoľský“ opovážil sa právo svojej vlasti neuznávať a za Maďara sa
            vyhlasovať! Všetky municípiá chorvátske, celé kráľovstvo
            chorvátsko-slavonsko-dalmatínske ako jeden muž stáli proti urážkam práva písaného vlasti
            svojej. Len Josipović bol miláčkom Kossuthovým, lebo zjavne vyznal, že žiadne právo
            svojej vlasti neuznáva, že je chorvátsky Maďar. Celé Chorvátsko stŕplo a vykríklo pereat
[
1535
]
zradcovi svojej slobody a svojich práv.
Ivan Kukuliević a za ním chorvátske kráľovstvo s nesmiernym rozhorčením odvetovali,
            brániac svojho Ožegovića a ostatných svojich zástupníkov na sneme uhorskom: „Čakali
            sme,“ hovoril Kukulievič vo Varaždíne, „že Maďari v tomto pre celú vlasť tak vážnom čase
            naše práva uznajú. Ale ako z toho ohľadu s nami zachádzajú, so žiaľom sme sa dozvedeli
            zo zpráv našich vyslancov! Uhorský snem si nároky robí náš chorvátsky snem zriadiť, len
            nech dokáže, nech jeden príklad dovedie na to, že by kedy snem uhorský riadil bol náš
            snem! Niet takého príkladu v histórii, naproti sto príkladov sa doviesť môže na to, že
            sa na našom sneme hlasy a práva udeľovali. Hovoria Maďari, že naše ustanovenia snemové
            žiadnu platnosť nemajú, ačpráve zákony ich vlastných snemov a síce zákon č. 120 z r.
            1715 a 58 z r. 1790 protirečia tomu; protirečí tomu história, ktorá svedčí, že na veľa
            našich snemoch sami králi predsedali, ako napr. Matej Korvín, Koloman, Ondrej II.,
            Žigmund atď., pod ktorými sa donášali ustanovenia, a to často aj také, ktoré sa Maďarom
            neľúbili a mnohé z nich aj do zákonníka spoločného uvedené boli. A že Chorváti vedomí si
            boli vždy svojho práva, práva snemu svojho, na to dovediem len tieto porážajúce
            nepriateľov našich dôvody, a síce: že r. 1526 oni prví, prví než to Uhri učinili,
            Ferdinanda za kráľa vyvolili; ďalej, chorvátsky snem odporné ustanovenia snemu uhorského
            nejeden raz na stranu odložil. S cudzími krajinami samostatné záväzky robil; Chorváti
            prví boli na sneme svojom, ktorí po vymretí mužskej čiary panujúcej rodine nápadníctvo
            uistili, ako to svedčí snem chorvátsky z roku 1712, ačpráve posledným týmto krokom na
            odlúčenie sa od Uhorska cielili, predsa im to kráľ za zlé nemal. Či chce dakto ešte viac
            dôvodov, že je chorvátsko-slavonský snem od uhorského neodvislý? Aj na to istenie
            maďarskej opozície, že by pod uhorskou korunou len jeden národ, a to maďarský bol, mal
            bych odpovedať. To je veru hriešne a z ohľadu Uhorskej veľmi nebezpečné, bo keby to
            pravda bola, tak by sa v tomto okamžení muselo moc Slovákov, Nemcov, Srbov, Rumunov
            vysťahovať. Kto ale toto Uhorskej žiada, ten nezasluhuje meno blížneho a tým menej
            vlastenca. Ale ešte bezzákladnejšie je to istenie maďarskej opozície, keď na nás
            Chorvátov ho vzťahuje. Daromná práca je to chcieť nám do hlavy nabiť, že sme my Maďari a
            že len pod tým menom žiť môžeme. Samé uhorské zákony ukazujú toho nezmysel, bo samé
            slová, výsady atď. uhorských kráľov zjavne svedčia, že nás vždy za odchodných od Maďarov
            držali (napr. dalmatínskym mestám dané od kráľa Kolomana r. 1108, od kráľa Ľudovíta r.
            1359 atď.), v ktorých stojí, že vrchnosť za Drávou nad obyvateľmi z tejto strany Drávy
            súdiť nemôže. A prečo to? Preto, že sme my zvláštne telo, zvláštny národ pod korunou
            uhorskou. Keď sa nás teda Maďari spytujú: „Kde sú tie vaše municipiálne práva?“
            odpovedáme im: „Nie to je naše právo, že v pomere polovicu tej dane platíme čo Uhorsko,
            ale že sme sedem století zvláštny slobodný a neodvislý národ, spojený krajinami pod
            korunou uhorskou; že nemusíme trpieť cudzí vplyv v našej domovine; že môžeme ustanovenia
            donášať; že sme mali vlastných vojvodov zväčša z kráľovského domu; že aj teraz máme bána,
[
1536
]
ktorý len od kráľa závisí; že nás nikto cudzí súdiť nemôže, bo máme náš
            vlastný najvyšší súd; že vysielame svojich zástupníkov na snem uhorský, ktorí nesedia
            medzi vyslancami druhých právomocí, ale majú miesto osobitné. Že máme zvláštny
            chorvátsko-slavonský snem, ktorý napospol od nikoho nezávisí a na ktorom si môžeme
            donášať ustanovenia pre nás. (Cituje dlhý rad zákonov, ktorými sa toto právo dokazuje.)
            A okrem toho jesto aj iné dôvody za našu starodávnu neodvislosť, ako medzi inším, že
            uhorské peniaze u nás práve pod kráľmi pôvodu maďarského nemali platnosti preto, že my
            sami za tých starých časov mali sme vlastné naše peniaze. Kto ich chce poznať, nech ide
            do múzea. Máme ďalej vlastný krajinský címer, máme národnú farbu, národné zástavy, ktoré
            nesú sa pri korunovaní kráľov a pri úvode bánov. Preto práve odmietame natískaný nám
            címer cudzí, maďarský, cudzie farby a zástavy! To nám tak dávať netreba ako Adriatické
            more, bo na vlnách tohoto okrem talianskych, rakúskych a iných lodí od najdávnejších
            časov plávajú lode chorvátske a slavonské; ale veru maďarských tu nevídať! A že sme vraj
            nie celé krajiny, ale len zlomky, len pár stolíc, vraví maďarská opozícia! Pravda, že
            chorvátsko-slavonsko-dalmátske kráľovstvá sú pozostatky tých dakedajších toho mena
            kráľovstiev, ktoré história volá štítom a múrom Uhorska, pozostatky tých kráľovstiev,
            ktoré Uhorskej dali najviacej predkov tým staroslávnym rodinám, ktoré teraz krajinu
            uhorskú chránia, aby nerútila sa do krútňavy večitých potrasov, pozostatky tých krajín,
            čo dakedy kráľom uhorským otvorili bránu do Itálie a na Ďaleký východ; potomkovia tých
            krajín, ktoré hranice Rakúska smelými brániteľmi zaľudnatili proti susedným nepriateľom,
            čiastky tých kráľovstiev, ktorých pomoc z ohľadu Uhorska tak bola dôležitá, že Uhrovia,
            keď sami si pýchou a vládybažnosťou zapríčinili to, že im na pomoc neprišli, stratili
            bitku pri Moháči a ich krajina upadla do jarma tureckého; čiastky tých krajín, ktoré
            potom jednotlivé stolice Uhorska spopod moci Turkov oslobodili, kým oni sami na juhu
            veľké zeme Turkovi alebo Benátkam prepustiť museli. Týchto kráľovstiev a krajín
            pozostatky predstavuje naša terajšia vlasť (Chorvátsko) a že to predstavuje, bohužiaľ
            veľmi živo cítime od Maďarov. Najmenej by sme to boli od nich čakali, ktorí ešte len
            pred jedným stoletím v takom istom položení boli ako teraz my, t. j. také isté zlomky
            len bola ich krajina. Dolná Slavonia a Prímorie sú už dávno tŕňom v oku Maďarom. Nuž a
            akože dokazujú svoje právo na ne? Temnými dajednými a vysvetlenia autentického
            potrebujúcimi miestami bezmenného pisára.
[
1537
]
My naproti tomu máme historické dáta a dôvody nepodvratné, že Slavonia od
            najdávnejších čias patrila k Chorvátskej! (Rečník číta mnoho kráľovských ustanovení,
            privilégií a zákonov.)
Odvetu túto na maďarské, menovite Kossuthove rozvody a útoky, na všetky strany
            prevádzané nielen hneď na počiatku, ale i pod časom priebehu snemu roku 1847/8 za
            potrebné držal som v životopise Štúrovom bežne podotknúť, aby videlo sa, ako ťažko bolo
            proti lžiam Kossuthovým a celého zmaďarizovaného zemianstva slovenského bojovať, keď
            šťastnejší nás Chorváti, opretí o také historické dáta, o kontinuitu štátnej svojej
            samobytnosti, o národný a politický svoj ráz, o municípiá svoje, ako o hradby slobody,
            konečne o sebavedomú, charakteropevnú, nadšenú, obetivú, pobožnú svoju aristokraciu i
            hierarchiu takto ťažko zápoliť museli so slobodomyseľnými i konzervatívnymi Maďarmi.
A ak švindloval Kossuth a celá opozícia maďarská proti Slovanom na sneme r. 1848, kde
            hneď vzápäť takéto korektúry a lekcie z diplomatára a kodexu zákonov dostával: o koľko
            ľahšie švindlovať a flunkrovať
[
1538
]
mu bolo, keď ako vyhnanec po Anglii žobral o sympatie k maďarským
            „liberálom“ a ich „víťaznej revolúcii“, zradenej len Slovanmi! Prosím prečítať si. V.
            kapitolu druhého zväzku jeho spisov z emigrácie,
[
1539
]
kde sa rozpisuje o týchto svojich bojoch za liberalizmus. Napr.: „To je
            vymyslenina, že by sme my Maďari boli chceli kedy potlačiť iné národy v ich právach
            alebo reči“; „históriu vyzývam za svedka, že nebolo nikdy národa ktorý by tak bol k
            druhým národom spravodlivý, liberálny, tolerantný, a to od samej prvoty až po dnešný
            deň, ako Maďari.“ (Kto to kričí: „Tót nem ember,“
[
1540
]
„vad rác“,
[
1541
]
„Hunczut a német“,
[
1542
]
„existencia Slovákov je urážka štátu maďarského“? atď.) „Maďarov je vyše
            sedem miliónov,“ „päť miliónov z nich je nezemianskych osôb“, „zemani sú Nemci, Slováci,
            Chorváti, Slovinci, Srbi, Gréci, Valasi, Arméni, mimo Maďarov“. Toľkoto lží a zmätených
            pochopov dočíta sa čitateľ v knihe citovanej na stranách 147 — 150. Nie dôvody
            Ožegovićove a Kukulievićove (už citované), „ale podhuckávanie viedenského dvora bola
            príčina nespokojnosti Chorvátov“ (str. 151), „panstvo v Uhorsku nebolo nikdy panstvom
            rasy, ale vždy panstvom stavu, lós národa obecného maďarského s lósom iných národov
            ľudom obecným bol jednostajný!“ (Str. 155) Kde sa, milý pán Kossuth, vzalo to Vaše
            heslo, že maďarský národ je pánom krajiny? kde sa vzalo: „maďarský chlieb jeme, maďarské
            víno pijeme, Maďarmi sme a buďme“?“ „Pravda, až po Vaše švindlerstvo panstvo stavov bez
            rozdielu národnosti panovalo v Uhorsku: ale Vy ste staré Uhorsko prekotili a maďarským államom
[
1543
]
spravili!
Na str. 156 a 157 vypisuje Kossuth, že r. 1848/9 nebojoval za panstvo Maďarov nad
            inými národmi, ale slobodu všetkých. A načo tie šibenice po Slovensku, medzi Rumunmi v
            Sedmohradsku a medzi Srbmi? O rečiach a práve reči hovorí na str. 158 tieto paradoxy
[
1544
]
:
„Keby Uhorsko vtedy, keď na tri moria siahali jeho hranice, bolo maďarčinu uviedlo
            všeobecne do života, vtedy to mohlo ľahko, ľahúčko učiniť, takže by teraz nebolo čúvať
            iného hlasu ako maďarský.“ Škoda, že nepodotkol, že i tie tri moria by boli maďarské.
            „Národ a národnosť sú rozličné, od seba oddielne veci. Jedna a tá istá národnosť môže
            viacej národom prináležať a v jednom a tomže národe môže byť viacej národností
            obsaženo!“ Kto tomu chce rozumieť, musí vedieť, že Kossuth pod národom rozumie štát, a
            pod národnosťou rozumie prirodzený záujem na štáte, ale nie nad štát. Z takýchto náuk
            potom vystrúha žid a advokátsky Kossuth hoc čo na svete. My hovoríme: národ bez
            národnosti je telo bez kosti,
[
1545
]
štát môže mať a má viacej národov pod sebou, z ktorých každý ma svoju
            národnosť. Rakúsky štát napr. nemá národnosti v singulári, ale má národnosti v pluráli,
            tak ako nemá národa rakúskeho, ale má národy. „Otázka o reči neexistuje nikde — okrem
            Ruska — jedine v Rakúsku, kde Habsburgovci panujú!“ Teda rakúska dynastia diktovala
            Kossuthovi nastavať šibeníc pre Slovákov, Rumunov, Srbov, Nemcov, Chorvátov, keď títo
            právo svojej reči vymáhali? To je ozaj švindlerstvo. (Vidz str. 159.) „My nikdy
            nemordovali žiadneho, aby sme sami žiť mohli, my nechali na pokoji a v užívaní reči
            všetky v cirkvi, v škole, v obci, v zastupiteľstve obcí atď., znikadiaľ sme reči
            nevytískali.“ (Str. 165.) „Ba my sme pomocnú ruku podávali rozličným národnostiam, aby
            svoju reč na poli mravnom, náboženskom, sociálnom a vedeckom slobodne vzdelávať a
            rozvíjať mohli.“ (Tamže.) Nechtiac nudiť čitateľov týmito odkrytými lžami, ktorými
            Kossuth kŕmil mítingy anglické,
[
1546
]
pripomeniem len jednu ešte. Kossuth hovorí na str. 212: „Smelo môžem tvrdiť,
            že po sankcionovaní našich zákonov
[
1547
]
z r. 1848 kroz kráľa a ako začalo zodpovedné ministerstvo vládnuť, medzi
            nami a Chorvátmi nebolo žiadnej kontraverzie ohľadom reči, národnosti, krajiny,
            autonómie, alebo akéhokoľvek ohľadu a poťahu, ktorý bol by sa priečil obapolnému, oboch
            národov, pod jednu a túže korunu patriacich záujmu.“ Toľká lož! Nuž a proti komuže sa
            tak udatne bránili Chorváti počas celého snemu z r. 1848? Teda to nebola kontraverzia tá
            najostrejšia — ostrejšia bola len tá, keď si Maďari podmanili na chvíľu Ferdinanda V. a
            začali vojnu s Chorvátmi!…
Akým citom, akým príhlasom k národu skončil Štúr svoje snemovníctvo? Ako pozdravil
            tento nový vek?
[
1548
]
Tým zakončím kapitolu túto. Štúr bol idealista krásnoduchý a bár aj videl,
            že od Maďarov nie je čomu úfať sa, veril silno v ducha času a v pomilovanie božie. Akým
            horúcim citom pozdravil tento nový vek, akou katónskou prísnosťou hrmel po národe,
            vyzývajúc k činnosti politickej, primeranej tomuto ruchu európskemu, máme pamätník ducha
            jeho v úvodnom článku zo dňa 31. marca 1848 v „Slovenských národných novinách“ čísle
            274, ktorý od slova k slovu takto znie:
„Čo len v hodnej diaľke časov čakalo sa, o čom myslelo sa, že príde len o 20 — 40
            rokov, to je už tu, to prišlo ako cez noc, človek sotva uverí očiam svojim, keď obozrie
            sa po svete, stojí zarazený a ohromený nad tým, čo vidí. Naozaj prichodí tak človeku ako
            pocestnému v povestiach našich, vidiacemu po púti úzkymi dolinami a zarastenými horami
            vykonanej naraz v čarovných záhradách a sadoch, kde krásne zámky, utešené jazerá, rajské
            kvetiny a nadľudské bytnosti. Mnohý tomu ani neuverí, že stalo sa, čo sa stalo, ale buď
            Bohu chvála, už je tak raz! Môžu síce ešte doraziť víchrice na tieto kvetiny, môžu ony
            ešte načas uvädnúť, ale vyschnúť a celkom podťaté byť nemôžu, viac skynožené byť nesmú.
            Príde zase slnko a okreje všetko, čo by bolo k vädnutiu naklonilo sa.
Človek nestačí odrazu a na dúšok vyrátať všetko, aké sa to po svete všetko zmeny
            stali, aké nové práva a slobody národy podostávali. Tak odrazu to na svete nikdy nešlo,
            toľko sa národom odrazu na svete nikdy ešte nedostalo! Povyháňali národy starých dráčov
            a utláčateľov,
[
1549
]
čo v mene vladárenia národov len seba, svoju rodinu, jej bohatstvo, jej
            vyvýšenosť pred očami mali, čo v mene národov lúpili a zdierali, pod zásterou ochrany
            slobody slobodu utláčali, povyháňali starých hrdusníkov, čo v mene verejného poriadku
            sotva byľke hnúť sa dopustili, slobodu hovorenia, písania, tlačenia utláčali, žiadne
            spoločnosti verejné, aby ľudia o sebe hovoriť nemohli a k sebe neprišli, netrpeli, na
            všetky spolky a jednotlivých slobodomyseľnejších ľudí celé hajná špehúnov držali, dane a
            peniaze krajinské nie na verejné potreby, ale na celé roty špehúnov obracali, národy
            takto vyciciavali a z mozoľov národov si len hry a zábavy robili, ľuďom druhým k ničomu
            prísť nedávali, ale všade len zemanov, grófov a barónov kládli, akoby druhí ľudia k
            ničomu spôsobní neboli. Na takýchto ľudí, ako hovoríme, dorazila víchrica a vytrhla ich
            od koreňa; vytrhla Ludvika Filipa i s jeho pomocníkmi a podkúpenou zberbou atď. S týmito
            ľuďmi sa starý, naozaj starý, spráchnivelý poriadok
[
1550
]
alebo radšej neriad rozsypal a spod tejto starej vrstvy zazelená sa nová,
            utešená niva. Národy sa vyrovnali z ohľadu práva a slobody. „Mne tak ako tebe,“ je už
            heslo ľudí v západných krajinách európskych, vydobudli si národy účasť v krajinských
            veciach, nechtiac už byť len vždy ako deti od vladárov svojich opatrované, vydobudli si
            národy právo slobodnej spolkovitosti, t. j. tvoriť spolky, aké sa im vidí k dobrému
            cieľu, a vydobudli si národy ochranu všetkých týchto žiadostí a práv, slobodu hovorenia,
            písania, právo slobodnej tlače. Ako ten starý neriad už na slabé korene sa opieral,
            vidno z toho, že nadišlá víchrica ho odrazu zrazila; ako myšlienky o slobode a právach
            hlboké už v človečenstve korene pustili, vidno zo všeobecného hýbania sa národov. Nič tu
            neosožili vojská a delá, všeobecné pohnutie národov ich tak zrazilo a rozsypalo, ako
            víchor hromadu prachu. Veľká náuka pre vladárov, veľká náuka i pre národy!
I v našej vlasti stali sa nečakané prevraty. Keď do života národov nové poriadky
            vstúpia, sotva sa jedni druhých poznajú v tých nových pomeroch, v tom novom svete
            slobody a práva. Urbárska ledajaká služobnosť, čo náš ľud horšie od zajatia egyptského,
            v ktorom židia stonali, zožierala, tá je preč. Nebudú sa viac hajná a kŕdle nevoľného
            nášho ľudu na panské roboty valievať a vyháňať, nebudú viac za chrbtom nevoľného
            biedneho ľudu hajdúsi a drábi
[
1551
]
s palicami stávať a ich do ťažkej, nechutnej roboty takýmito dôvodmi
            ponúkať, nebudú sa viac kadejakí nevzdelanci a surovci a často i loptoši, nebudú
            rozliční panskí sluhovia, kasnárici, išpánici, pisárici, dvorskovci
[
1552
]
po našom biednom ľude voziť sa, ustavične mu len hrešiť, nadávať, s biednym
            ľudom len ako s rabmi zachodiť, statočných a poriadnych obyvateľov sťa dákych otrokov
            len „ty“ a „ty“ oslovovať, nebude viac náš biedny ľud mozoliť, aby sa druhí pásli a
            kŕmili, pili a výskali, hodovali a tančili, čo on sám medzitým o hlade a smäde bolestne
            vydychoval a sotva že oddychal; nebude viac ľud náš čakať musieť so svojimi skromnými
            úrodami na panské dežmy, kým sa jeho milosti zapáči najpeknejšie kríže o snopy z úrody
            mu povyberať, nebude mu viac pán súdiť a ľud náš po panských stoliciach sa zrážať:
            všetko toto je už zrušené a do večnej priepasti zahodené, ľud náš je už slobodný, už
            bude raz obyvateľ krajiny a človek! Zemianstvo je už tiež pod dane vzaté a bude všetko
            musieť tak platiť ako ktorýkoľvek druhý obyvateľ krajiny; nebude už zemianstvo tiež mať
            inšie prednosti pred druhými, bo bude rovnosť práva pred súdom a zákonne bude mať platiť
            tak, ako to pekné slovenské porekadlo hovorí: „Mne tak ako tebe“. Od týchto čias nebude
            už len zemianstvo posielať vyslancov na snem krajinský ako dosiaľ, ale budú posielať
            obyvatelia krajiny napospol a bude si už i náš ľud voliť vyslancov svojich, vyslancov
            takých, čo jeho potreby znajú, čo s ním dobre myslia! Dostali sme i slobodu tlače, t. j.
            môžeme hovoriť a písať, čo sa nám vidí a čo sa nám chce, tak ale, aby sme neobrazili
            nespravodlive vrchnosť a hlavné zákony krajinské ani žiadne druhé osoby bez príčiny; keď
            sa ale nadužitia a neprávosti stanú, či od toho lebo inšieho, či ich porobí jeho milosť,
[
1553
]
lebo jeho urodzenosť, lebo veľkomožnosť, osvietenosť, lebo ktorákoľvek druhá
            vyvýšenosť, len ta s nimi von na verejnosť bez všetkej milosti! Dostali sme s týmito
            slobodami aj druhé, ako slobodu spolkovitosti, t. j. už nepotrebujeme pri zakladaní
            dobrých, nevinných, užitočných spolkov sem a tam behať a o milostivé potvrdenie s
            poníženosťou žobrať. Tak napr. náš Tatrín, spolok dobrý a znamenitý, založený k
            vydávaniu dobrých slovenských kníh a k podporovaniu statočných dobrých mládencov je už
            tým samým potvrdený!
S týmto veru môžeme byť nateraz spokojní a môžeme zavolať z celej duše slobode na
            slávu. Keby sme i z ohľadu národného, to, čo nám je nevyhnutne potrebné, boli dostali,
            to by sme už mohli úplne byť slobodní a spokojní. A boli by sme i to dostali, keby sme k
            tomu pripravení boli bývali a keby sme mali už jedno centrálne mesto. Ale nás čas našiel
            nepripravených, tá naša ťahavosť a váhavosť, tá naša slabosť a ťarbavosť, tá naša stará
            zaťatá nevôľa nám teraz náramne zaškodila. Keby sme len ten rekurz boli mali už na pohotove,
[
1554
]
ktorý sme viac ráz v novinách našich narádzali a na ktorom sme sa boli v
            Tatríne uzniesli, ale poľutuj sa Bože, rekurz tak dávno ustanovený a už aj od Daxnera a
            Rimavského výborne vypracovaný,
[
1555
]
sa nedohotovil a k nám na čas neprišiel. Ale i toto by sme boli nahradili,
            keby sme mali jedno centrálne mesto, v ktorom by bolo veľa vzdelaných a ochotných
            mešťanov, mysliacich dobre s nami a vôbec s národom naším; tí by si boli mohli
            prispiešiť, na tom, čo prednesieme, sa uzrozumieť, rekurz napísať a poslať. Paríž
            Francúzom, Berlín Prušiakom, Viedeň Rakúšanom, Lipsko a Drážďany Sasom, Mníchov
            Bavorčanom pomohli, my ale ani len ešte dosť malého vzoru z týchto veľkých centier
            nemáme. Medzitým nie je vec stratená a my ju, keď len vôle pridáme, nahradiť môžeme.
            Podáme rekurz strany našich záležitostí, ktoré Slovákov týkajú sa, ministerstvu osvety a
            nastávajúcemu snemu v Pešti, a tí páni nech vidia, že pravdu hľadáme, že nič zlého,
            nebezpečného nechceme, že chceme osvetu a vzdelanosť i pre náš zanedbaný národ, že
            chceme len to, po čom túžia všetci v tomto veku slobody a osvety. K tomuto cieľu sa už
            od jedného nášho rodáka príhlas k slovenskému národu hotuje, aby všetci poznali a
            videli, čo chceme a na čo podpisovať majú. Tento príhlas vytlačený rozpošle sa o krátky
            čas všade po kraji našom. Žiadame tu zaraz našich národovcov, aby punkty tie,
[
1556
]
ktoré v ňom obsažené budú do maďarčiny poprekladali, podpisné hárky
            otvorili, všetkým bez rozdielu podpisovať sa dali a potom podpísané tieto hárky zaraz a
            bezodkladu do Liptovského Svätého Mikuláša pánu Michalovi Hodžovi
[
1557
]
poslali, kde bude ležať hlavný rekurz, ku ktorému sa potom tieto hárky
            priložia a všetko na svoje miesto odošle. Aby ale v nastávajúcom sneme naše slušné
            prosby aj podopierané boli, musíme k tomu hľadieť, aby sme si vyvolili na budúci snem
            vyslancov takých, ktorí ako s krajinou, tak aj s nami dobre myslia, ktorí sa za náš
            národ nehanbia, ale vidiac jeho veľké zaostatie, potrebu jeho vzdelania uznávajú.
            Vyslancov si, povedám, už budeme robiť sami a kto je volencom môže byť aj vyvoleným a k
            tomu, aby bol dakto volencom dosť málo treba. Presvedčení sme, že naši ľudia starať sa
            budú poučiť tých, ktorí budú v ich okoliach voliť a neznajú ešte veci dobre povážiť a
            osoby rozoznať. Kto žiada, berie, kto klope, tomu sa otvorí, to je pravda zlatá. Tak i
            my robiť musíme, lebo hanba by nám bola a posmech pred Bohom i svetom, keby sme ani len
            so žiadosťami našimi mužsky vystúpiť nevedeli. Lež o tomto všetkom ako aj o predošlom
            obšírnejšie budúcne v novinách našich.“
Takto skončil Štúr snemovú činnosť svoju, zosumujúc radosť svoju nad novým vekom a
            výhľady svoje do budúcnosti, program vystaviac toho, čo odteraz poriadkom činiť má sa!
            Takto pokarhal váhavosť a ťarbavosť národa! Ani stopy, ani vláska, ani punktička nieto
            tu, čo by urážalo krajinu, lebo národ niektorý v nej; tu nič niet z panslavizmu, nič z
            vlastizrady, nič zo spiatočníctva. „Mne tak ako tebe!“ „Ľud náš je už slobodný.“ To
            prenikavé, hlboké, túhy, vďaku, radosti a nádeje plné, vzdychy a výkriky jeho na konci
            marca 1848.
[
1558
]
Že ani jedna nitka slabá, ani jedno vlákenko mdlé, ani jeden titlík malicherný z
            nádejí a nárokov týchto národa slovenského Štúrom tlmočených nielen nesplnili Maďari,
            dodriapavší sa na vrchol politickej moci zahraničnými udalosťami, ale i každému kroku k
            dostaniu sa ku právu a slobode všade zvestovanej Slovákom prekážali, to dokážem v
            budúcej kapitole.
IV.
Na konci marca 1848 odobral sa Štúr do Viedne. Priatelia národa slovenského doliehali
            naňho uhnúť sa na čas zdivelej cháske dietálnej,
[
1559
]
v Bratislave terorizmus prevádzajúcej, z cesty; veď i tak už nebolo preňho
            čo robiť na diéte, idúcej ku svojmu koncu. Nečinil síce ani tu nič bez dôkladného
            poradenia sa s najlepšími priateľmi, ako presvedčíme sa z epizody, ktorú tuná zo
            zápiskov svojich z r. 1848 cteným čitateľom predložiť za príležitostné uznávam. Dosiaľ
            zaoberali sme sa osobou a ideálmi Štúrovými, nádobno už teraz obozrieť i ten svet
            okolitý, z ktorého vyšiel, na ktorý vplýval i s ktorým v ustavičnom styku stál Ľudovít
            náš.
Začnem so sebou a domom svojím, ktorý vtedy bol strediskom nadšencov a verných
            oddancov veci národnej. Bolo 18. marca, predvečer Jozefa,
[
1560
]
narodenín mojich, a tu dali si priatelia okolití heslo, že ako po iné roky,
            tak i teraz navštívia ma, aby mi želali všetko dobré; i zišlo sa ich plná fara, dajedni
            i s paniami. Všetci sme s túžobnosťou očakávali i Štúra, ktorý sa bol sľúbil. Už sa bolo
            riadne zmrklo, nebo potiahlo sa dookola hustými oblakmi a prvý jarný dáždik husto
            spúšťal sa na úbohú zem, majúcu toho roku vydávať podivné plody a prijímať do seba ešte
            šľachetnejší mok, nežli sú dáždiky — krv ľudskú… Spoločnosť bola veselá a dobrej vôle,
            no Štúr nechodil. Najnovšie chýriky, novinky, anekdoty, zprávy zo snemu, zo zahraničia
            cukrili zábavu. Z toho zas hádalo sa, či zavíta k nám Ľudovít, či nie.
„Ten už nepríde,“ vetí jeden.
„Ba veru príde, čo ako pozde; veď mne to prisľúbil, keď som bol onehdá v Bratislave,“
            hovorí priateľ V.
[
1561
]
„Ja tiež neverím, že by prišiel, má ten teraz rozrobené! Všetko letí naňho. Porád má
            vizity, porád on chodí po vizitách. Každý večer schodia sa priatelia k nemu.“ Takto šlo
            dohadovanie, keď tu zrazu búši Lajko Šulek do dverí s krikom:
„Už sú tu, za humny kričia a spievajú.“ Vybehnem na dvor, dážď sa lial a tma sa mohla
            krájať, i skutočne čujem krik z poludňajšej strany dediny:
„Do paroma, dedina tu, ale kade dnu?“ Hneď som vyslal mendíkov s lampášom v tú
            stranu, kade zlá cesta viedla — ba až doteraz vedie — ku fare, takže milí chlapci
            šťastne doprevadili vozku a hosťov do dvora. Zmoklí ako sliepky vošli do predsiene Bohuš
            Nosák a Pietor Záboj Hostinský (Kellner), už vtedy preslulí mladí spisovatelia a
            pomocníci Štúrovi pri novinách.
„A kde Štúr?“ ozýva sa z úst so sviecami v ústrety príchodzím vybehnuvších niekoľkých
            hosťov, v kaplánke zhromaždených.
„Eh, tomu dobre v Bratislave, ale nám lepšie tu v Hlbokom, hoc sme ako myši premoklí,
            keď vás tak in pleno
[
1562
]
nachodíme,“ veselo vetil Pietor Záboj.
Moja žienka zaviedla milých hosťov do osobitnej izby a opatrila ich potrebným, takže
            vo chvíli rozmnožili i oni spoločnosť našu. Najnetrpezlivejší z hostí mojich boli
            Kollény a Viktorin. Tí ich prví napadli otázkami:
„Čo ste nám nového, dobrého priniesli? A prečo Ľudovít neprišiel?“ Na nešťastie začal
            Nosák vykladať, aký terorizmus panuje v Bratislave, ako po Štúrovi sliedia juráti, židia
            a kdejaké podivné, zúfalé existencie, ako sa revolúcia pripravuje atď.
„Nepovedám ja dobre?“ povie starostlivá pani Kollényčka, túliac sa k svojmu Dankovi.
            Viktorin mlčal, ale zblednutý po chvíli hovoril:
„Ľudovít mal by niekam odísť!“ Spozorujúc takýto účinok zpráv týchto, poviem:
„Láry fáry, nevídali, veď sa nahľadíme, reku, kto bude vstave zastaviť prúdy valiacej
            sa už povodne slobody a práva prirodzeného národov. Nuž či len židom a Maďarom k dobrému
            poslal Boh tieto časy voľnosti, rovnosti a bratstva? Či my Slováci nemáme sa hlásiť o
            svoje práva? To by mi bola sloboda! Nie utekať, ale stať si na čelo národa a v jeho mene
            žiadať právo a slobodu, ako to žiadajú iné národy, osvecovať národ, ako iní osvecujú,
            ,hrom a peklo, márne vaše proti nám sú vzteky!‘“ Mládež spustila „Hej, Slováci“ a pivové
            poháre lietali dohora.
„Už sme sa dosť napísali a nanarádzali všelijakých rád, teraz treba zmužile pristúpiť
            k dielu, k vykonávaniu toho namysleného, treba vyzvať národ k hláseniu sa o právo svoje,
            aby sloboda nezostala pre nás na papieri a pre iných na tanieri.“
„Tak je,“ prejíma reč Hostinský, „veď aj Bohuš nevraví to, aby myseľ a ducha vám
            odňal, ale len konštatuje surovosti, ktoré ostatne nemajú významu, bo ako idúc so Štúrom
            len strmo pozrieme na tú chásku opilú, tiahne ďalej. A veď i Štúr sám vyzýva vás k
            činnosti a stálosti, majúc tie najlepšie nádeje, že zákonný stav krajiny nenaruší sa a
            po zákone stane sa i nám Slovákom. Veď nie sme už sami ako dosiaľ. Zo všetkých strán
            Slovanstva rakúskeho prichodia nám tie najradostnejšie zprávy, a Maďari budú musieť
            popustiť z exkluzivity svojej. Lebo kamže sa podejú? Štúr by ostatne veľmi rád bol
            prišiel sám, ale veľa takého stalo a pod chvíľou stáva sa, čo jeho prítomnosť v
            Bratislave naliehavo vyžaduje. Dáva vás všetkých najsrdečnejšie pozdravovať.“
Milí hostia moji bavili sa príjemne. Hostinský a Nosák museli rozprávať o Štúrovi, čo
            oni aj s ochotnosťou činili. Mladá chasa naša prekypovala v nádejach, hotujúc sa k
            dielu, a zapríčiňovala i častejšie dohádky s tými, ktorí pesimisticky dívali sa na svet.
            „Náš národ nie je pripravený, my na ňom žiadnej podpory mať nebudeme, on nechá nás v
            blate,“ rozumoval Kollény. „Aristokracia nedrží s nami, naši biskupi a v bohatých farách
            sediaci farári klaňajú sa Kossuthovi! Čo si počneš, človeče?“ potvrdzoval Viktorin. „Nuž
            a teda máme ruky položiť do vačku a darmo šliapať blato po uliciach?“ spytoval sa
            junácky Šulek. „Vyčkať času ako hus klasu, cum tempore maturescunt nespulae,“
[
1563
]
stál na svojom Kollény.
„Nuž ale, bratia,“ prerečiem ja, „čože máme už vyčakávať? Či vari to, až si každý
            vezme svoje a vezme spolu i naše? Či čo? Pečené holuby nám nevletia nikdy do úst. A
            potom, nuž veď sa len najprv dorozumejme, o čo ide. Ja neviem, čo teraz Maďari
            zamýšľajú, ale to viem, čo už dávno zamýšľali. Viem, že všetky ich snahy ta smerovali,
            aby nás Slovákov pomaďarčili, a to i teraz zamýšľajú, ako to Kossuth každým slovom a
            ťahom pera svojho dotvrdzuje. Ako to už zrovnať s vykrikovaním toho bratstva, slobody a
            rovnoprávnosti, to nech diabol chápe. A že by revolúciu snovali, to je tiež viacej ako
            smiešno. Vari sa ten ľud bude biť za to panstvo proti svojmu zbožňovanému kráľovi? Kamže
            chodil ten ľud žalovať a ponosovať sa, keď ho to panstvo do krve zodieralo? Voždy do
            Viedne, nikdy nie do Budína. Ja neverím na možnosť revolúcie maďarskej. Medzitým keď si
            ju spravia, nech sa sami starajú, ako ju skoncujú, slovenský národ nestrhnú do nej, náš
            národ je z tohoto ohľadu pripobožne vychovaný, než aby pozdvihol zbraň proti svojmu
            kráľovi. My smelo chopme sa hesiel tých, teraz tak slávnostne a všeobecne
            proklamovaných: slobody, bratstva a rovnosti, a vštepujme i svojmu národu lásku ku
            slobode, vzbudzujme v ňom horlivosť za veci verejné tohoto času. Keď nás volajú do
            schôdzok a bratať chcú sa s nami, chápme sa toho bratstva oboma rukami, keď horlia iní
            za rovnosť, nečušme v kútoch, akoby sa nás to ani netýkalo, ale horlime i my za všetky
            tie výdobytky tohoto času. Čert nech si tam vezme to hlúpe otroctvo. Keď kráľ ide
            napred, my bezpečno môžeme za ním. S takouto horlivosťou a činnosťou odkladať, bol by
            hriech, ktorý by sa strašlive pomstil na našom národe, a na nás, jeho inteligenciu a
            jeho priateľov, padla by tá najťažšia zodpovednosť. Nuž veď ak nás ľud opustí a učičíka
            sa sám proti rade našej v otroctve, nedbám, on ponesie zodpovednosť, ale prorokovať to,
            — je polozrada na národe samom.“
Toto slovo moje bolo snáď prituhé tým, ktorých týkalo sa, ale na utíšenie nasledovalo
            tým búrnejšie na slávu privolávanie zo strany oduševnenejších mojich hostí.
„Ja, Bauer,“ v dobrom humore odvetoval Danko po utíšení sa spoločnosti, „dast ist
            etwas ganz anderes,
[
1564
]
odpovedia nám, keď pôjdeme za príkladom Pešťanov, Viedenčanov a Prešporčanov
            a budeme s ľudom naším držať mítingy a podpisovať petície.
[
1565
]
“
„Čo povedia, čo nepovedia, tam je nás parom do toho! Oni sa nás nepýtali, čo majú
            robiť, my sa ich nebudeme pýtať, čo my k dobru nášho národa robiť máme. Kráľ nevydáva
            manifesty k pánom, lebo židom, lebo pouličným jurátom, ale k národom! Teda k národom, a
            nielen k Maďarom, lebo Nemcom, ale k všetkým národom monarchie rakúskej, a tak i k nášmu
            národu.“
Mladí naši spustili na to „Hej, Slováci“, „Bije zvon slobody“, „Nek se hrusti šala
            mala“, „Doletiše ptice kukavice“,
[
1566
]
„Nad Tatrou sa blýska, hromy divo bijú“ atď., a zábava išla vzdor dajedných
            starostlivých tvárí v najlepšom naladení ďalej. Prípitky, jeden nad druhý skvelejší,
            zapaľovali mysle a dodávali života. Po výbuchoch radostných nasledovalo rozjímanie
            seriózne o všetkých možnostiach a pravdepodobnostiach. „Nuž veď,“ povedá jeden, „teraz
            je zvrchovaný už čas všetkým potlačeným národom lapiť sa toho slova ,sloboda, bratstvo,
            rovnosť‘ a najpríhodnejšia doba pre náš národ, ktorý nie je nútený okolnosťami prevraty
            stvárať a výčiny páchať ako francúzky národ, ktorý rúca tróny a z koruny si posmechy
            stvára; my s našou slobody žiadosťou, ani s našou národnosťou nevyšinuli sme sa z koľají
            zákonných, naše požadované právo neujíma práva druhému, neprekáža v jeho rozvitku žiaden
            národ, žiadnu cirkev, nenesie v sebe zárodok zlého alebo krivdy iného; žiadosti naše
            neobsahujú nič mimoriadneho, netrhajú záväzky poddanské ohľadom posvätnej koruny, ani
            ohľadom panujúcej dynastie, ani konečne dobrého bratstva a susedstva so spoluobčanmi
            krajiny našej, netrhajú staré spojivá, viažúce nás k zemiam dedičným cisára a kráľa
            nášho. Nuž a či pri týchto tak oprávnených, tak lojálnych citoch a presvedčení tomto
            nezlomnom mali by sme sa ľakať tých mĺkvych, planých krikov pouličných krikľúňov za to,
            že týmto zapáčilo sa inšie záujmy pliesť do tohoto ruchu časov slobody a rovnosti? Komu
            slúži táto cháska opilá? Sebe a svojim pánom, ktorí ju nadájajú pivom, vínom, pálenkou.
            A tí komu slúžia? Tí hltaví vlci iba po koristi honia sa, blahobyt a mozole ľudu vždy
            hltať žiadostiví.“ „A veď je tak! Im je vlasť iba dojná krava. Na jazyku patriotizmus, v
            srdci závisť, sebectvo a vražda.“ „Ba hej, slepota, sprostáctvo, hlupstvo a blbstvo
            ľudu, to ich cieľ, po ktorom ženú sa!“ Tak si podávali jeden druhému svoje glosy na
            tehdajšiu verejnú situáciu? Čo teda rady?“
„Čo rady? Zaviesť všeobecnú, poriadnu, konštitucionálne zákonnú agitáciu v národe
            slovenskom v príčine dávno už zadaných prosieb a žalôb, to žiada kontinuita nášho
            národného rozvoja! Potvrdenie „Tatrína“ a spolkov miernosti. Zariadenie zavčasu volebnej
            agitácie, aby voliči slovenskí orientovaní boli, koho poslať za zástupcu ľudu
            slovenského na budúcu diétu. Žiadosti určite formulovať sa majúce v príčine škôl nižších
            i vyšších. Obosielanie verejných i národných, vrchnosti vopred oznámených schôdzok i
            riadnych kongregácií stoličných,
[
1567
]
mestských, ochodzných a zastatie si tam za rovné právo národa slovenského.
            Prípravy rozsiahle k takýmto verejným snemíkom, aby ľud učil sa brať podiel na verejných
            záležitostiach a odvykol si to trpné len prijímanie rozkazov panských. Teraz je už ľud
            pánom osudu svojho, on volič, on zákonodarca kroz svojich poslov v obci, v stolici, na
            diéte. Petície nadto v storakých iných záležitostiach sú nielen dovolené, ony sú
            podstatná čiastka práv konštitucionálnych. Nie žobrať, nie prosiť, žiadať máme právo, čo
            nám po božskom i ľudskom práve náleží. Ľud náš na všetky strany pracovať, aby dal židom
            pokoj a radšej učil sa od nich hospodáreniu a opatrnosti: lebo tie kravály sprosté iba
            čo našu zákonnú agitáciu kompromitujú. Poriadok so židmi len zákon učiniť môže, a preto
            treba postarať sa o múdrych a statočných zákonodarcov. Proti pijatike všetkou silou sa
            vzoprieť a ľud náš pridŕžať k striedmosti, pilnosti a rozšafnosti. Zariaďovať spolky
            hospodárske, čitateľské, politické atď., to nesie so sebou ústavný život. Bo ak v tomto
            smere zavčasu nezariadi sa agitácia, bude ľud náš zase len skuhrať a lamentovať a od úst
            mu iný odoberú právo politického činiteľa a potupia jeho plače, žobrotu a bedákanie.
            Hurrá! teda do takéhoto boja, do takejto činnosti poctivej, politickej, národnej!“
„Nuž a keď nás polapajú všetkých?“ „Lepšie a čestnejšie pre nás, ako keď budeme chabo
            ponášať vlečky ženám!“ odvetuje jeden. „Keby len chceli lapať už raz pre národnosť, veď
            by iba potom zvedeli, čo je náš ľud!“ vpadol do toho Lajko Šulek. Borikovci
[
1568
]
skočili na nohy: „Nuž ale nás lapať? So zlým by sa poradili. A prečo?“ Hrmot
            a štrngot s pohármi.
„Ale, ale,“ tíšim ja i strachy strachúňov i horlivosť mladoňov, „čo by to hneď na
            krajnosti myslieť. Nuž, veď, panebože, snáď len i Maďari hľadia na zadné kolieska a
            vedia, že tlak voždy spôsobí protitlak, podľa latinského príslovia: actio parit reactionem,
[
1569
]
a nebudú chcieť vystaviť sa posmechu celého sveta, hýbajúceho sa teraz
            kupredu v duchu slobody, rovnosti a bratstva! Maďari sú prislabý národ, než aby sa duchu
            času sprotiviť mohli, tomu duchu času, ktorého heslo sami napísali na svoje zástavy.“
A zase sa spoločnosť naša bavila pripomínaním si len nedávneho vystatovania sa
            Ludvika Filipa, francúzskeho kráľa, opevneniami Paríža, medzi ktorými predsa, ako noviny
            doniesli, krátky čas na to bez klobúka utekal pred národom vlastným, — o výjavoch turínskych,
[
1570
]
slabého síce, ale čiperného a velice činného nepriateľa monarchie našej — o
            výjavoch národných v Mníchove proti Lole-Lolyte (Lole Montez), metrese kráľovej, a
            konečne i o najnovších udalostiach v Prahe, vo Viedni, v Záhrebe, v Pešti, Bratislave a
            inde. Medzi spevom, pretrhovavším besedovanie, vytratili sa nepozorovane naši
            bratislavskí hostia a dali i mňa potajmo vyvolať, a tu medzi šiestimi očami predložili
            mi poznovu otázku, či je to ozaj konečný môj náhľad v otázke oddialenia sa Štúra z
            Bratislavy, lebo že Štúrovi, ktorý ešte nie je rozhodnutý, ide hlavne o moju mienku, a
            iste v prípade tom, že bych ja proti tomu bol, nepohne sa z miesta. S týmto špeciálnym
            nálohom
[
1571
]
že sú oba vyslaní ku mne; keďže ale vidia, že jedni strachopudovia veľmi
            rýchle odhodlaní by boli hlasovať k úteku, čím by sa táto vážna záležitosť scvrkla na
            obyčajnú cestu filisterskej chabosti a nerozhodnosti, čoho si Štúr naskrze nežiada,
            práve preto, že so mnou samým chcú o tejto veci prehovoriť ku všestrannému pováženiu
            záležitosti.
„Nuž,“ reku, „ja som síce už vyslovil svoju mienku, ale pri tom všetkom nepovažujem
            sa za neomylného, ani bych sám nechcel niesť následky za možný svoj bludný dômysel,
            preto dovoľte, abych k tejto užšej porade zavolal svojich priateľov, ktorí neznajú
            strachu, ani neklátia sa sťa tŕstie v bahne, sú to i mužovia stáleho zmýšľania i mladoni
            hotoví dnes ísť na smrť za národ náš.“ A tak zavreli sme sa do zadnej chyžky mojej:
            starký môj svokor,
[
1572
]
udatný, rozšafný, na Brezovej populárny Karol Sucháč,
[
1573
]
Jaroslav Borik, Martin Veštík,
[
1574
]
Ľudovít Šulek, Bohuš Nosák, Pietor Hostinský a ja. Medzitým moja žienka
            bavila ostatných hosťov v kaplánke.
Hostinský hovorí: „Že osobe Štúrovej skutočne hrozí veľké nebezpečenstvo kdeakej
            luzy, toho najnovší dôvod je tento: po poslednej — dňa 13. marca — držanej jeho reči
            proti okrádaniu kráľovských miest o ich hlasy juráti boli takí rozkatení, že za pätami
            jeho išli z paloty inzultujúc ho posmešnými výkrikmi, a len tej okolnosti, že sme sa
            viacerí tiež dostavili — študenti, my z redakcie a dajedni mešťania, Kulčický, Horník
[
1575
]
a i., ktorí sme čakali na Ľudovíta a čestitajúc mu za reč, vítali sme ho a
            pojali medzi seba, je čo ďakovať, že nestala sa mu urážka. Štúr vie o tom, ale uhnúť
            predsa nechce, domýšľajúc sa, že práve to nameriavajú
[
1576
]
fanatickí juráti, aby i ten posledný hlas národný zaniknul v diéte. „Veď ja
            hotový som dnes za svoj národ zomrieť,“ hovorieva, „ale biť a ruvať sa po uliciach s
            beťármi nezodpovednými, to predsa len nemôžem, nesmiem pre svoju česť a pre česť
            národa.“
„Ale nie tak táto nebezpečná situácia ako ďalší záujem slovanský požaduje to, aby
            Štúr odobral sa do Viedne,“ prejímal reč Novák. „Vo Viedni sa teraz schádzajú všetci
            Slovania rakúski, každý kmeň je tam zastúpený, iba my Slováci nemáme tam živej duše; a
            predsa jeden osud nás všetkých spojuje, jeden záujem viaže, jedna idea nesie. Kto nás
            lepšie môže zastupovať vo spoločnosti Čechov, Chorvátov, Srbov, Rusov, Poliakov, ako
            Štúr, ktorý už ako vyslanec dietálny, už ako redaktor orgánov národných a na slovo vzatý
            spisovateľ prirodzene a všeobecne uznaný je za najvernejšieho zástupcu záujmov
            slovenkých v rade národovcov rakúsko-slovanských.“ „To je viacej ako isté,“ hovorí
            Hostinský na to, „že Maďari zamýšľajú terorizmom revolucionárnym dostať pod svoj vplyv
            jeho veličenstvo kráľa a potom prevádzať panstvo svoje nad národmi nemaďarskými. Vlastne
            je to len aristokracia maďarská, ktorá chce si maďarizmom nahradiť utratené práva, a ako
            prv panovala pergamenovými privilégiami kasty, tak chce budúcne panovať nad Slovanmi,
            Rumunmi a Nemcami. Na jazyku nosia vlasť, ale v srdci vrie klokotom ich egoizmus. Čerta
            tým ide o vlasť, o tú mať našu spoločnú, ide im o ich nadpráva, o hlúposť a sprostotu
            ľudu, hlúpy otrok dá sa či bičom, či paragrafmi držať v porobe. Týmito svojimi
            tendenciami ale vošli už do známosti nielen u nás Slovákov, ale i u Rumunov, Srbov a
            Chorvátov. Naša mládež bratislavská, Srbi, Rumuni, Chorváti, ako na lýceu tak na
            akadémii, strojí sa naporad domov; jedni už aj odbehli hotoviť sa k činnému odporu proti
            tyranizmu maďarskému, ktorý nielen politicky, ale i cirkevne u Rumunov a Srbov
[
1577
]
pazúry svoje vystiera. Srbská mládež, vychovaná Štúrom v duchu národnom,
            vzbudila pozornosť patriarchu Rajačića, ktorý veľmi pochlebný list poslal Štúrovi,
            ktorému ďakuje najzaviazanejšími výrazmi za túto službu národu slovano-srbskému
            preukázanú a vďačí sa mu značným honorárom za ustávanie jeho, takže je teraz náležite i
            materiálne uspôsobený k cestám a obsažnejšej agitácii. Maďari neustúpia tak snadno,
            dobýjajú si voždy väčší vplyv u kráľa, palatína majú v hrsti celého, na Rumunoch a
            Srboch leží tlak náramný, takže už i matriky cirkevné im pomaďarčili, idú práve Rusom a
            Rumunom liturgické knihy a bohoslužbu pomaďarčiť, a to už len neznesú tieto ohnivé
            národy pravoslávne. Dnes-zajtra to praskne. Chorváti tiež náramne štrngocú šabľami. Nuž
            a keď takto to i skutočne príde, čo my Slováci potom budeme robiť? Či sa i potom
            utiahneme do kúta? Do akého? Veď nebude miestečka tichého, každý bude pýtať svoje právo
            každý bude sa hýbať a nám nezbudne inšie, ako alebo vliecť na sebe i ďalej špatné jarmo
            otroctva, alebo zastať si tiež do radu rovnoprávnych slobodybažných národov. Tieto
            možnosti nádobno nám brať do kombinácií našich a robiť kroky zavčasu v porozumení i s
            inými národmi a najmä so Slovanmi!“ Hostinský dohovoril; bol to šuhaj rezký, zápalistý,
            ostroumný, pravý syn slobody a ideálu, verný žiak Štúrov.
My sme sa hlboko zamysleli. Všetci moji žiaci hľadeli na mňa a čakali na moje slovo.
            Mňa, reku, neprekvapí nič, ja som zavrel účty so svetom; keď aj tak by malo byť, nuž
            dobre, vydám svedectvo o pravde života nášho. Ale, bratia moji, nedajte sa tôňam plašiť,
            od zápalu k bitiu válok veľký skok. Ja verím, že duch terajšieho času, ktorému sa
            mocnejšie národy, ako sú Maďari, koria, konečne opanuje situáciu i u nás a enunciácie
            Kossuthove zdajú sa mi potvrdzovať tento náhľad. Či nevidíte, ako ťahá naspäť svoje
            drievnejšie enunciáce o osude? Či nevraví už o verných národoch k panujúcej dynastii?
            Nám nič iného netreba teraz robiť ako národ náš zobúdzať k povedomosti národnej a
            vlasteneckej, kriesiť v ňom jednu myšlienku osobnosti národnej, oprávnenej k domáhaniu
            sa práva na existenciu národnú. Prirodzené právo je základ písaného práva; písané právo
            oveľa neskôr prichodí a aby prišlo i do písma a do zákonov, treba ho vymáhať a do života
            uvádzať. Ako tá milá národná reč naša udržovala sa cez tisícletia bez písaného práva,
            tým samým úžitkom stala sa právom a teraz nádobno vymôcť jej i písané právo len tým
            dôvodom, že i tak jestvuje a trvá. Proti tejto moci nič neobstojí i tróny skôr popadajú,
            než padne reč a jazyk národa sebavedomého, živého. Keď raz národ náš trojmiliónový
            zoberie sa k tejto myšlienke, teda „nec portae inferi“
[
1578
]
zraziť ho nebudú môcť z postati tejto. Nuž a nie tie protivety i bojazlivcov
            i teroristov jednou slokou vlastnej svojej piesne odpoviem:
A keď sa sprotivia
žiadostiam národu,
Slováci mrieť vedia
za svobodu!“
Suma a konečný rezultát úvah našich bol ten, že i ja i ostatní dorozumeli sme sa na
            tom, aby Štúr nevystavoval sa ďalej zbesilej zberbe v Bratislave a konal ďalej dielo
            svoje medzi bratmi slovanskými vo Viedni. My ostatní že v medziach zákona, pravda, s
            opatrnosťou a miernosťou, ničmenej ale s opravdovou rozhodnosťou hodnou mužov národných
            domáhať sa budeme pozícií verejných v živote politickom a národnom. Program náš záležal
            v týchto málo slovách: Tatrín, spolky miernosti, právo reči slovenskej v obciach, v
            stolici, v súdoch, vo školách, v cirkvách, voľby národné do stolice, do diéty, zriadenie
            vecí agrárnych, slobodná tlač, úplná rovnoprávnosť v súkromnom i verejnom práve a
            kráčanie voždy v porozumení s ostatnými Slovanmi ríše.“ — —
Paničky a pánov slabších čuvov poukladala moja žienka na nocľah a my ostatní bavili
            sme sa do bieleho rána. Táto jozefská noc v Hlbokom bola opravdivým javením sa duchov
            budúcnosti. Tu premávali sa duchovia budúci, každý charakteristicky maľujúc svoje tône.
            I trpezlivý, rozvažitý, tichý, stály Samuel Jurkovič, budúci to opatrovník ženy mojej a
            dietok, keď závislé búrky zvalili sa na nás, i netrpezlivý, dobrej vôle, vždy veselý,
            mučeníckej slávy žiadostivý Ľudovít Šulek, i rázny, vždy na šabľu a pušku mysliaci Karol
            Sucháč, i jadrný syn hôr s vypuklými, veľkými očami na mušku „štuca“
[
1579
]
svojho hľadiaci Martin Veštík, i šelmovský pesničkár, ktorému prostá národná
            pieseň zrovna z hrdla do hrdla ľudu letela, Vrablica,
[
1580
]
i zamračený, s páliacim ho v hrudi nadchnutej ohňom a hlbokými myšlienkami,
            malými, iskry sršiacimi očami, čelom vypočítavým, Jaroslav Borik, i slabý, žene
            podliehajúci dobrotín Danko Kollény, i na boku ticho sediaci, zamyslený, hlbokou dumou
            živený vojenský mladík, o ňomž nezadlho mali vojenské činy pod Bradlom, Budatínom,
            Prešovom svedčiť i seriózny, vnútornými ohňami zmietaný, ale surovou búrou skutočnosti
            vždy zostrašovaný a len pre zátišie literárneho mozolenia určený duchovník, i plecitý,
            mohutný, činoždavý mešťan, i tichá, hlboká povaha priateľa vyskúšaného, vrstovníka,
            zemka — všetci, všetci boli už tu celí tak, ako sa objavili potom v prúde valiacich sa
            udalostí. Nie tá jozefská noc ich splodila, v tej sa oni už hotoví našli a odpočinuli
            druh na hrudi druha. Rozplamenení i tak zápalom a posvätením hostia naši bratislavskí
            odišli od nás uschytení, upokojení s vysúkanými rukávmi do diela národnej práce. Pohoda
            pošmúrna a plačlivá premenila sa tej noci v deň utešený, Jozefovi zasvätený; slnce
            prebrodilo víťazne hmly a mraky a osušilo zem, šumiaci bor plnil prvou jarnou vôňou
            okolie a sprevádzal vozíky, uháňajúce jeden-každý k domovu svojmu. Mladá junač ešte
            dokončievala zábavku popevkami a vtipkovaním.
„To je vlastenka,“ vtipkoval jeden po odjazde K. „Hej, vlasť-kravičku dojiť,“ dodával
            druhý. „Nikdy som nevidel tak dve tváre v jednu zliate, ako tá fiflenka má,“ dodával
            tretí. „Živá disonancia v našej harmónii, škoda bolo ju so sebou vziať.“ „Ba, škoda bolo
            vôbec národovcovi ju pod čepiec brať. Škoda Danka!“ „Ba škoda je v hrobe ležať Jankovi,
            Daňo bol vždy babrák, cifrák, maznák — a taký má voždy za cieľ len seba a svoje chúťky!“
            „To, to, ten sa hodí lepšie medzi tých vlastencov, ubi bene, ibi patria!“
[
1581
]
„Ale — na blaho vlasti a za národa česť a slávu!“ dvíhajúc pohár na rozlúčku
            dodával Jožko Martešík, oduševnená, odhodlaná chlapina.
„Peč, mama — hý, peč, pa, pa!“ volal šermujúc rúčkami za poslednými hosťami malý
            Svetozár. Bolo po slávnosti: začala sa činnosť.
* * *
Štúr odcestoval do Viedne. Na Slovensku veselo poletovali si jeho „Noviny“ a „Orol“.
            Vlastenci, lepšie „honfíci“, rozleteli sa po Slovensku s publikovaním „slobody,
            rovnosti, bratstva“. Bratali sa, bratali, to je pravda, a myslím i teraz, že bratanie
            tohočasové nebolo tak docela plané, akým sa byť pozdejšie dokázalo, keď z Budapešti
            zadul vietor teroristický. Lebo veď väčšina ich po slovensky rečnila, vyjmúc
            haraburdákov v Turci a Orave; tu u nás aspoň a v Liptove pod pažou druh s druhom
            prechádzali sa grófi s mešťanmi, páni urodzení so sedliakmi; ku mne do fary prišiel
            dominus spectabilis komisár, dávajúc sa pod moju záštitu, vraviac, že je hotovým vziať
            na seba halenu.
„Eh, nepristala by im, domine spectabilis,
[
1582
]
lepšie bude, keď len v atile svojej
[
1583
]
zostanú odiatym, ale právo spravodlive tak halene ako fraku a čamare
            posluhovať budú.“
„Nuž ale, rogo, čože? Veď je už teraz sedliak pánom, a my chudobnejší než on. Len už
            aby pokoj bol!“
„No, reku, nech sa nič neboja, ľud náš je dobrý, ale veru už mocne žiada svoje
            národné právo!“
„Ale, rogo, nuž veď sme všetci Slováci tuná, ja tu aspoň neznám žiadneho Maďara! A
            čože nás tam do tých, čo v Debrecíne všetko maďarsky robia, my budeme si len všetko po
            slovensky robiť.“
Takéto pekné reči niesli sa po obciach a mestečkách. Dobrá harmónia zdala sa
            postielať si večné bydliská na krásnom Slovensku. A tu bol skutočne ten bod, ktorý našej
            šľachte génius histórie ponúkal k zastatiu si naň, aby jej i národu lepšie bolo. Všetky
            udalosti na národne prebudilejších stranách uboleného Slovenska dosvedčujú a stvrdzujú
            mi tento náhľad. Vyjmúc Bratislavy, kde šarapatila rozpustilá, fanatizmom spitá
            maďarónska a maďarská mládež a kde hneď po odjazde Štúra navalila sa tlupa
            katilinárskych existencií
[
1584
]
do redakcie „Slovenských národných novín“, hľadajúc redaktora, ale od
            rezkých mladých pomocníkov redakcie energicky odpravená a odkázaná bola ostatne až na
            ten čas, keď jej dá výsluch samotný pán redaktor, vyjmúc, hovorím, tohoto mĺkveho
            terorizmu kdejakých tulákov, potulujúcich sa po kaviarňach a Schlossbergu, po ostatnom
            Slovensku všade žiarili jarné tváre slobody, rovnosti a bratstva.
Prenesiem vďačného čitateľa od Boru z tejto strany Malých Karpát do volebného,
            mohutnoprírodných krás plného Liptova. Tu bolo stredisko bujarej mládeže, tu domov
            dlhého radu mien národných. Aký div teda, že tu i národ, syn tejto velebnej prírody,
            prvý skočil na nohy privítať zore jarného dňa slobody, rovnosti a bratstva. Tu v Liptove
            náležite zaznačený je ten meruôsmy marec! Výraznejšie, jednotnejšie než kde inde na
            Slovensku. Liptov na veky hrdým byť môže na meruôsmy marec 19. storočia a hrdosť táto
            duchovne živiť bude budúce pokolenia.
Národovci zišli sa k poradám na úpätí Kriváňa, Baranca a Poludnice a nadchnutí
            zápalom nového veku vyliali slzy vďaky a lásky, nádeje budúcnosti a právne svoje nároky
            na spoločnosť i štát v určitých bodoch. Oddali papier hybskému notárovi Kleinovi
[
1585
]
— blahoslavenej pamiatky — a riekli mu: „Toto prečítaš dňa 28. marca menom
            naším sboru stoličnému, kde nás všetkých nájdeš.“ Hodža (Miloslav), zdeľujúc „Novinám“
            výsledok liptovskej kongregácie, písal: „Neslýchaná táto miloviesť tichým úžasom a
            nábožným podivením ľudí našich prejala!“
Niekoľko tisíc ľudu zišlo sa v Liptovskom Svätom Mikuláši dňa 28. marca a keď si
            najprv slovenčina mohutným, jednotným hlasom národa popredné miesto po práve jej
            náležajúce zaujala, vtedy povstal s papierom v ruke vysoký, strunistý mladý muž,
            vládnuci ohnivým okom a zvonovitým hlasom, a počal hovoriť:
„Slávne zhromaždenie národnej správy v Liptove! S úprimným a slobodným citom vďaky a
            dôvery spoluobčianskej predstupujeme pred vás s týmto prípisom a osvedčujeme jednak našu
            vďačnosť, jednak i žiadosti a prosby naše:
1. Predne a nadovšetko osvedčujeme nevýslovný cit pokornej vďačnosti ku najvyššiemu
            vladárovi národov, ktorý ako sám najmúdrejšie všetkých národov lósy spravuje, tak i
            srdce nášho najjasnejšieho kráľa a krajinského snemu divným svojím riadením k tomu
            priviedol, aby konečne už od mnoho rokov túžobne očakávanú slobodu a občianske práva
            dobrovoľne a veľkomyseľne všetkým krajanom a spoluobčanom udelili.
2. Osvedčujeme hlbokú vďaku a uznalosť všetkým tým vlasti našej mužom, ktorí sú
            pôvodcovia slávnej tejto premeny občianskej.
3. Prednášame dôverne naše prosby a žiadosti, a síce:
a) aby národ a ľud kraja tohoto podľa občianskych práv svojich jemu teraz udelených
            skutočnú a pozitívnu účasť bral vo zhromaždeniach národných kraja tohoto, a tak
            prirodzene a nasledovne: aby rokovanie a deliberácie
[
1586
]
v slovenskej, jemu zrozumiteľnej reči držiavali sa;
b) žiadame, aby súdy, prosby, pravoty, úradné oznamy, snemové a vidiecke v slovenskom
            jazyku vykonávali sa;
c) žiadame, aby prepotrebnému vyučovaniu a vzdelávaniu slovenského občianstva na
            základe jeho materinskej reči slovenskej prípravy hneď porobili a národné slovenské
            školy tým spôsobom usporiadali sa, aby v nich náš ľud na hodných svojej slobody občanov
            vychovávať a vzdelávať sa mohol. Cieľ tento dosiahne sa tak, ak vo školách národných
            vynáučnou rečou bude materinská, na ktorej základe a len na ňom snadno naučí sa rečiam
            vo vlasti našej potrebným;
d) žiadame, aby správa národná tohoto vidieka o to nástojila, žeby sa čím skôr do
            poriadku priviedol spôsob, ktorým národ a ľud na sneme vo svojich vyslancoch má byť
            predstavený. To donáša so sebou potreba, aby sa k voleniu takýchto vyslancov hneď na
            budúci snem peštiansky náležite prikročiť mohlo;
e) žiadame, aby všetka inteligencia tohoto kraja o to nástojila, aby právo našej
            slovenskej národnosti, ktorého sa my odriecť nechceme ani nesmieme, nám v politickom a
            spoločenskom živote sväte poistené bolo a zachránené i nedotknuté na večné veky
            ostávalo. To žiada číra, čistá ľudskosť, bez ktorej všetky slobody a práva len na
            posmech svetský vychádzajú; to žiada duch terajšieho času, v ktorom keď každý človek
            platí to, čo je, istotne tým viacej platí i národ sám v sebe, len to, čo je vo svojej
            národnosti;
f) žiadame, aby žiadosti tieto do zápisnice vnesené, všetkým stoliciam a
            právomocnostiam uhorským, chorvátskym a slavonským, nie ináč jeho výsosti miestokráľovi
            Štefanovi a slávnemu uhorskému ministériu v známosť uvedené boli tým cieľom, aby všetci
            opravdoví a skutoční priatelia slobody a človenstva sväté naše právo zastávať a
            podporovať ráčili.“
[
1587
]
Liptovská šľachta uchvátená bola dobrým géniom histórie a nahliadla spravodlivosť
            žiadostí národa; veď prvý raz pocítila sa byť čiastkou národa. Celý národ dospelých bol
            tu prítomný. Jeden duch naplnil všetky stavy kresťanské. A žiadosti a osvedčenia tak ako
            prednesené a mnohými aklamáciami národa dotvrdené boli, prijali sa jednomyseľne do
            zápisnice. Predseda dôrazne vyhlásil slovenskú reč za úradnú pre obvod vidieka
            liptovského.
„Slováci,“ tak horlili „Národné noviny“ (v č. 276, Listár, str. 1104), teraz nám
            udrela hodina, robte, pracujte na tom všetkou silou dňom i nocou, aby slovenčina všade,
            kdekoľvek bývate, po všetkých stoliciach slovenských toto prirodzené právo, túto hodnosť
            verejnú, politickú obsiahla. Bratia Chorváti a Slavonci, viem, presvedčený som, že nás
            podporovať budú, len my v našom vlastnom dome nebuďme samým sebe špatnými
            spreneverilcami.“
Aký hlboký náhľad na život národa tisícletím otročeného! Tak prehovoril nádherný,
            veleby prírodnej plný Liptov náš!
Šľachta turčianska sa tiež chápala a snažila sa peknú tvár robiť k udalostiam
            krajinským a svetovým. Tiež začala sa bratať s národom a podujímala sa publikovať nové
            zákony, pri pokrikoch plesajúcich národa: ale že sa k tomu i uvedomelí turčianski
            občania výrazne tešili, zmračili sa tváre týchto urodzených zákonodarcov — oni vo
            vnútornostiach svojich šľachtických hrudí vyhliadali spoza Žiar a od Považskej diery
[
1588
]
slnko dákej zdravej pre nich reakcie, a takúto klauzulu pridávali ku svojim
            publikáciám: „Avšak pritom nemyslite si, že keď vám my toto oznamujeme, že ste už nie
            povinní zemskému panstvu robiť! Vy ste zaviazaní ešte k tým istým povinnostiam čo aj
            predtým, až do toho času, pokiaľ Jeho Jasnosť zákon tento svojím podpisom neposvätí a
            pokiaľ sa naši vyslanci zo snemu domov nevrátia!“ Národ na túto klauzulu vrtel hlavami,
            šomral, posmechoval pánov takto novú éru národu zvestujúcich.
„Nuž, že vraj všetky tie nové slobody sú vraj ešte iba nárada? To je pekná robota!
            Všade dookola sa zvestuje hotová sloboda, iba v Turci je to ešte iba nárada. Aby ťa
            porantalo i s takými zvestovateľmi slobody!“
„Nuž, veď,“ píše o tom jeden dopisovateľ z Turca do „Národných novín“, „ak je zákon,
            prestáva robota, ak je to iba nárada, teda budú páni drábi zase len vyháňať ľud na
            robotu.“ (Slovenské národné noviny č. 279.)
Pravda síce, že páni neopovážili sa viacej drábov vysielať do dedín, ale ovšem nie z
            úcty k zákonu, ale že sa ľud hýbal na všetkých stranách a opytoval sa, že čo to tie
            zákony hovoria? Že čo to Jeho Jasnosť za nové práva kázal publikovať ľudu?
Tí turčianski Maďari sú vždy jednakí poslovia pre smrť kráľovu, keď ide o právo ľudu;
            tak činili r. 1848, tak činia i teraz so zákonom, kráľom posväteným, národom právo
            vymerujúcim, oni ešte ani dodnes neveria, že by zákon národnostný z r. 1868 mal
            platnosti nabyť. Až ich židia z ich majetkov vykúria, až potom, keď budú zase národ na
            pomoc vyzývať, až potom hádam uveria, že s celou svojou politickou múdrosťou sú v
            koncoch a oni kočiša naskutku z kozlíka káry svojej stratili. Ale potom bude pozde, milý
            drozde! Vtedy ešte vláda nakladala im úprimne ľudu zvestovať právo a slobodu a oni
            predsa pokrytsky obišli a obchodili námery kráľove
[
1589
]
i snemu, teraz už majú i vládu za sebou, keď obchodia národnostný zákon.
            Avšak — nevydržia predsa boj proti prírode a poriadkom božským vedený, nevydržia útok
            Nemesi historickej. Maďarčia síce o prekot, no — ozaj bude i prekot nasledovať, ak
            zavčasu nezmúdrejú. Ľud v Turci urobil náramné pokroky od r. 1848. Šľachta maďarónska
            nič nezabudla a ničomu sa nenaučila.
[
1590
]
A abych v krátkosti zúplnil obraz zákonných pohybov po Slovensku v prvých týždňoch
            osudnej jari meruôsmej, načrtám ešte daktoré výjavy so životopisom Štúrovým tuho
            spojené. Ja som bol v Nitriansku činný vo zmysle už vyše naznačenom, prv ale vybehol som
            do Bratislavy a Viedne, abych sa na vlastné oči a uši presvedčil o behu vecí novej tejto
            éry slobody. Tam som sa i osobne zúčastnil spolu so Štúrom na verejných schôdzach
            Slovanov rakúskych i nabral presvedčenia, že ozaj ide to doopravdy s rovnoprávnosťou
            národov a že je zvrchovaný čas i nám Slovákom hlásiť sa o zabezpečenie práva národného.
            Nemému ani vlastná jeho mať nerozumie: a tak i nám, keď sťa nemí mlčať budeme,
            neporozumie ani vlasť, ani kráľ, ani spoluobčania naši. S pevným úmyslom navracal som sa
            na postať svoju národnú, do vlasti a domova svojho.
Ale už som našiel situáciu troška pomútenú sprostými brožúrami, a síce Launerovou
            čarbaninou „A Stúrféle tótság veszedelmes iránya“
[
1591
]
a Lanštiakovým proti Hodžovmu „Dobrému Slovu“ nemiereným „Antimagyarom“,
[
1592
]
ktoré bratislavskú dietálnu mládež rozbesnili; okrem tých aj žid Neustadt
            svojimi plátkami „Der grosse Peter,“ „Der kleine Peter“, „Der schwarze Peter“
[
1593
]
atď., v ktorých Štúra napádal, podstrkujúc jeho rečiam vo Viedni povedaným —
            mňa vtedy židáčik ten ešte ignoroval a dal i iným rečníkom slovanským pokoj — svoje
            vlastné, denunciantské myšlienky, aby oproti nemu ako vyslancovi dietálnemu patričné
            kruhy pobúril. Toto sa mu aj úplne podarilo, takže častejšie zavítali do redakcie, Štúra
            hľadajúc, voždy iní a iní kolompoši alebo židáci. V redakcii sa ostatne mladí námestníci
            Štúrovi Hostinský, Nosák a i. statočne držali a noviny boli rezké. Prídúc domov
            usporiadal som viacej národných, vždy vrchnosti oznámených schôdzok, z ktorých vyšli
            určite formulované žiadosti národa, pripravované ku stoličnej kongregácii dňa 11. mája
            odbývať sa majúcej.
[
1594
]
Ducha mierneho a vo všetkom zákonného potvrdí každý nestranný znateľ
            tohovekých pohybov európskych. Vidzme, čo v krátkom obsahu sa žiadalo.
[
1595
]
Žiadame:
1. uvedenie národnej slovenskej reči do verejných schôdzok a rokovaní, „lebo už
            nechceme trpieť viacej ten múr, ktorý nás delil, t. j. reč v pravotách, súdoch a
            zákonoch nám nezrozumiteľnú, ale chceme aj my Slováci rozumieť všetko, čo sa o nás, skrz
            nás a prostriedkom nás robiť bude.“ Žiadame si
2. za sudcov Slovákov dokonale vyučených jazyku slovenskému, aby verejné súdy
            prísažných spravodlive vykonávané byť mohli; podobne aby všetky príhlasy vlády, všetky
            zákony a vôbec všetko verejné prihlasovanie sa k národu slovenskému dialo sa v reči
            slovenskej;
3. dokonalé zriadenie škôl národných, nielen elementárnych, reálnych a meštianskych,
            ale i vyšších škôl a ústavov. Reč vyučovacia aby bola pre synov slovenských slovenská,
            aby na základe slobodného vyučovania, ďalej slobodného národného vyviňovania sa
            slovenského národ náš mohol si vychovať synov jemu a krajine verných;
4. žiadame, aby správa stolice Nitrianskej o to nástojila, žeby sa čím skôr do
            poriadku priviedol spôsob, ktorým národ a ľud náš na sneme vo svojich vyslancoch
            zastupovaný byť má;
5. žiadame, aby našej národnosti právo od všetkých národov v Uhorsku bývajúcich
            uznané bolo;
6. žiadame úplné bratstvo a rovnosť medzi národmi kresťanskými v uhorskej krajine, čo
            toľko znamená, ako by sme my Slováci slobodne svoje národné obyčaje a zvyky zadržiavať a
            pri zástavách krajinských aj naše národné zástavy bez prekážky vyvesovať mohli. Ak by
            ťažkosti z tejto rovnosti medzinárodnej povstať mali, žiadame, aby sa mienky všetkých
            národov v tejto príčine vypočúvali. Duch človečenstva a kresťanstva, ktorý tieto časy
            slobody doniesol, vynájde istotne také prostriedky, ktorými sa rozličné národy bez
            ukrivdenia jeden druhého spoločne budú môcť radiť;
7. žiadame, aby národná vláda v Nitrianskej stolici bratskú náradu urobila stoliciam
            maďarským, aby ony po svojich školách a ústavoch pozakladali stolice reči slovenskej pre
            Maďarov, ako tiež aby na našich školách národných učitelia reči maďarskej platení boli,
            aby sa vzájomne zblížili tak, žeby Maďari hovoriacich Slovákov po slovensky a Slováci
            Maďarov hovoriacich po maďarsky rozumieť mohli;
8. žiadame, aby tieto naše žiadosti týmto činom vyslovené a prednesené najprv do
            úradnej zápisnice stoličnej zapísané a všetkým právomocnostiam uhorským, chorvátskym a
            slavonským, ako aj Jeho výsosti miestokráľovi uhorskému Štefanovi a ministerstvu vo
            známosť uvedené boli.“
Okrem „Národných novín“ a „Orla tatranského“ upotrebovali sme k tejto agitácii i
            príhlasov k národu za príkladom iných národov. Ja som tiež takýmto jedným príhlasom
            ozval sa k národu na počiatku apríla. „Bratia Slováci,“ niesol nadpis jeden tlačený
            hárok a obsahoval nasledujúce najvypuklejšie body:
„Národy dostali sa už na slobodu. Francúzi, Nemci, Čechovia, Rakúšania, Chorváti a
            teraz už aj Poliaci statoční oslobodili sa, už majú všetci rovnaké práva a slobody.
            Dosiahli to púhou svojou láskou k národu a slobode, jednomyseľnosťou vo veciach
            národných tak, že ani vojská, ani nepriateľská diplomacia nemohli prekaziť slobodu. Či
            teda len my Slováci máme vo svojich dolinách a domkoch čušať? Či len my sme tu k tomu,
            aby sme boli sluhovia druhých? Či len my statočný národ slovenský máme iba počúvať
            piesne slobody, ktoré iné národy spievajú? Nie. My nesmieme čušať, keď iní spievajú a
            slúžiť, keď iní slobode tešia sa a plaziť sa, keď iní hlavy dvíhajú, a zúfať, keď iní
            triumfujú! Aj nám, statočným Slovákom, uderil zvon slobody! I my hýbať sa máme, keď
            nechceme, aby nás ďalej trýznili palicami, korbáčmi a ostrohami páni naši. Nuž, a akože
            sa teda dvíhať máme? Pozdvihnúť svojho hlasu všeobecne a razom na všetkých stranách
            Slovenska za slobodu všetkých Slovákov. Od toho času, čo zrútila sa moc panská, Slováci,
            počúvate veliké sľuby slobody a poľahčenia tiarch vašich a istá je vec, že by sa vám z
            mnohého ohľadu stav váš poľahčil, keby sa všetky sľuby splnili; no, druhá je otázka, či
            všetko to zase za dva-tri roky nestratíte. O to teda nádobno starať sa, aby sloboda,
            ktorú vám tento čas donáša, aj vašim potomkom zostala neumenšenou. Inak ale neubezpečíte
            si slobodu ako tak, keď celý náš slovenský národ postaví sa na strážu slobôd týchto.
            Jeden človek málo môže, celý národ veľa zmôže. Poznávajte teda, Slováci, seba samých,
            aby ste sa čo skôr poznali ako jeden národ a ako taký jeden mocný národ, aby ste
            vystúpili pred celú krajinu, pred celý svet. To, čo národ národom robí, je hlavne jeho
            národná reč. Národ slovenský zato tak menuje sa, že reč jeho národná je slovenská a
            naopak. V reči našej leží všetka moc národa nášho, v nej sú večné zvuky zložené, ktoré
            vstave sú osviežiť národ k dielam za slobodu a slávu večnú, bez týchto zvukov budeme ako
            telo bez duše, mŕtve telo, biedny nástroj tyranov. V reči slovenskej majú milióny
            Slovákov svoj jeden spoločný zväzok svätý, vo zväzku tom je zjednotená sila miliónov
            svetom roztratených Slovákov. Zväzok ten rozťal by, kto by nám našu slovenskú, národnú
            reč vziať, potupiť, zo zákonov, súdov a verejného života vyhodiť chcel. Pokým toto si
            urobiť nedovolíme, dotiaľ sa národu nášmu nič zlého prihodiť nemôže. Naproti tomu ale,
            keby sme mali tak zostávať, ako to doteraz bývalo, keby sme si aj naďalej dali tak ako
            doteraz svoju reč potupovať, z úradného života na metle vyhadzovať tak, žeby nebolo
            slobodno slovensky žalovať sa, slovenské výroky stranám slovenským vydávať, slovensky
            pred súdmi brániť sa, slovensky zákony vydávať, nuž by sme i naďalej len, ba naveky
            otrokmi a sluhami iných ostávali. Lebo sluha a otrok nevie, čo jeho pán robí, ani nesmie
            pýtať sa, prečo tak robí. A tak i my pri cudzej reči boli by sme otrokmi tých, v ktorých
            reči by sa súdy viedli a zákony písali. Viete dobre, Slováci, ako vám bývalo doteraz,
            keď ste na panských stoliciach, pri súdoch stoličných, v pravotách kdejakých svoje právo
            hľadávali a tam všade len cudzia reč vám v uši znela! Právo neprávom bolo a často i
            draho platený váš zástupca vám voči zapredával vás strane vám nepriateľskej. Vy by ste
            nie jeden raz sami boli vedeli sa obrániť, keby reč vaša v platnosti bola bývala, kdežto
            takto nerozumeli ste ničomu a nemohli porozumieť. Viete zo spisov tlačených, koľko múk
            vystáli lajoš-komárňanskí Slováci za to, že svojú milú reč slovenskú pri službách božích
            hájili! Viete, ako zle vám bývalo, keď ste si horko-ťažko dákusi tú sentenciu
            vypravotili, ktorej ste zase len nerozumeli a tak zase hľadať museli panského človeka,
            ktorý vám to mal pretlmočiť. Ale zase ste nevedeli, či vám to verne pretlmočil. Často
            bolo všetko naopak — a vy zavedení rútili ste sa len sami z väzenia do väzenia, z útrat
            do útrat. Či by to bolo mohlo stávať sa, keby reč naša bola v platnosti bývala? To nikdy
            nie, bo tá milá reč slovenská, ktorou vy hovoríte, má toľko mravnej sily v sebe, že by
            sa aj ten najohavnejší človek bál verejne v nej luhať a ľudí klamať. Preto vám vašu
            slovenskú reč všade potláčali, potupovali a z verejného života odstraňovali, aby nemohla
            slúžiť vám k dobrému. Pred vami samými vám nepriatelia vaši reč vašu materinskú
            zohavovali, keď vám v nej nič inšie neoznamovali ako: koľko kto z vás palíc dostane,
            kedy máte ísť na robotu, ako máte s nákladným vozom vyhybovať sa ľahkému panskému
            kočiaru. Nepočuli ste v slovenčine inšie z ich úst ako: „Ty somár, ty huncút, ty
            sedliacke hovado;“ zákonný váš titul bol „biedny ľud poplatný“. Veď aj veru nie je potom
            div, že ste si, Slováci, sami svoju reč znevážili, ju zamilovať neznali a pred inými
            národmi v potupu vošli. Vidíte teda už teraz, koľké ležia poklady pre vás v reči vašej,
            vidíte, koľká škoda letela na vás stadiaľ, že podarilo sa nepriateľom vašim omotať vás
            osídlami cudzej, vám nezrozumiteľnej reči. No, ale vďaka Bohu, ktorý zmiloval sa i nad
            naším národom a poslal tieto časy. I v našej krajine sa už tiež vyvesili zástavy
            slobody, vyvesujú ich Maďari, Nemci, Chorváti, Srbi, Rumuni, a Maďari nemajú právo o
            slobodu túto, ktorej sami tešia sa, pripravovať iných. Veď oni nie sú darcovia týchto
            časov slobody. Ako im, tak aj nám Boh poslal slnce slobody. Veď aj u nás sa už verejne
            po uliciach i palotách snemovných vyhlasuje rovnosť medzi všetkými ľuďmi a národmi. Už
            teda ani u nás niet pána a sedliaka i u nás sme všetci občania a mešťania krajiny,
            všetci rovnoprávni, na všetkých nás ležať budú ťarchy zemské a krajinské, tak jedni ako
            druhí rovnako budeme si voliť svojich zástupcov do diéty. Nuž ale, bratia, akože bude
            zas opatrený národ náš, ak neprihlási sa ku svojej reči, nezastane si jednosvorne za
            svoju národnosť? Ak zase len po maďarsky povedie sa všetko? Ak zase len maďarčina bude
            panovať pri súdoch, v stoliciach, v zákonoch a nariadeniach? Ak by to tak malo byť zase
            i na budúcnosť, ako bolo minule, teda zas len upadneme do služby, do otroctva, lebo nad
            slobodou našou cudzí zaiste zlú stráž postaví; jedine dobrú stráž nad slobodou svojou
            postavíme si sami. Národy iné neupustia od svojho a my, ak upustíme od obrany svojej
            národnosti teraz, utratíme znenáhla i svojich vlastných synov, ktorí alebo učiť sa budú
            kvôli chlebu iné reči, alebo pôjdu k bratom súkmenným, kde národnosť svoju zachránia. Vy
            ale, národ biedny, ktorý nemôžete sa tak ľahko hýbať, zostanete bez vodcov duchovných,
            bez toho obživujuceho národy života, ako stádo roztratené bez pastierov. Keď si ale
            obránite svoju reč slovenskú, keď ju uvediete do verejných schôdzok, do súdov, škôl, do
            správy verejnej, keď postaráte sa jednomyseľne, oduševnene o to, aby nemohlo a nesmelo
            byť nič verejne podujímané o vás bez vás, o vašej reči bez vášho hlasu, o práve vašom
            bez vášho súhlasu, o vašej slobode bez vašej slobodnej vôle, vtenkrát, hejže vtenkrát
            zrodia sa zo synov vašich synovia verní otcom a pamätliví na potomkov, vtenkrát nebude
            chyrovať na Slovensku prekrásnom o renegátoch, odpadilcoch, odrodilcoch a potupy hodných
            zbehoch, a umlknú tí ničomní teraz po mestách našich sa potulujúci posmeváči, škodcovia
            národnosti slovenskej. Náš národ dostane na synoch a dcérach svojich statočných obrancov
            svojej slobody a práva svojho večne nezadateľného. Ó, vítaj nám, vítaj, ty svätý deň
            slobody, slobodným národom slovenským bránenej, zaligotaj sa nám, ty blahoslavený deň
            nášho vykúpenia, nášho šťastia, našej slobody!“
K týmto výlevom čistých túžob boli ešte pripojené nárady k petíciám, potom punkty
            stolice Liptovskej a zavŕšený príhlas tento nasledovne:
„Schádzajte sa, Slováci, k poradám, to je cesta zákonná, vy k nej právo máte a užívať
            práva toho je vaša povinnosť svätá k ochráneniu národnosti našej. To robiť aj musíte,
            lebo ktože vám lepšie porozumie ako vy sami? Kto lepšie bude vedieť povedať krajine a
            dobrému kráľovi, kde vás čo bolí ako vy sami? Vy sami teda raďte sa teraz a rady svoje
            pokojné slobodne predneste verejnosti a obecenstvu celého sveta. Toto robia po všetkých
            mestách ľudia, to robia ľudia v Prahe, vo Viedni, v Prešporku, Pešti atď., robte to aj
            vy. Čo jednému je slobodno, musí byť aj druhému dovolené. Vyhlásená už sloboda, bratstvo
            a rovnosť to vymáhajú i na nás. Teda sláva slobode, sláva rovnosti, sláva bratstvu ľudí
            i národov!“ Príhlas ten bol v päť tisícoch výtiskoch po Slovensku rozšírený.
Vo Zvolene hlásil sa národ k právu svojmu. Brezňania podali ministeriálnemu
            komisárovi Petrovi Géczimu žiadosti národné v šiestich bodoch obsažené:
1. Aby sa v poradách stoličných slovenských stolíc reč slovenská užívala a aby sa to
            ustanovenie v 16. zákonnom článku §2., lit. e), kde sa maďarská reč predpisuje len na
            maďarské a nie aj na slovenské stolice vzťahovalo.
2. Aby sa politické záležitosti ako aj protokoly o týchto veciach v našom meste
            (Brezne) v slovenskej reči viedli.
3. Aby nám ministerstvo podpisom svojím uhodnovernené zákony v slovenskom preklade k
            rozhláseniu posielalo.
4. Aby sa v elementárnych školách výlučne len slovensky učilo.
5. Aby na gymnáziách, preparandiách a reálnych školách slovenských rečou vyučovacou
            reč slovenská bola, reč ale maďarská aby sa ako predmet vyučovala a jej známosť
            požadovala.
6. Aby v lýceách a akadémiách, ktoré Slováci navštevujú, menovite ale na peštianskej
            univerzite, katedry reči slovenskej založené boli a aby na lýceách a akadémiách v
            krajoch slovenských reč maďarská s rečou slovenskou úplnú rovnosť vo vyučovaní mala.“
V Tekove, kde ľud slovenský ešte málo prebudený bol, sami páni slobodnomyseľnejší
            usilovali sa z apatie ho zobudiť a zriadili mu „slávnosť slobody“ už 30. marca v
            Oslanoch. Tu sa druh druha spytoval:
„Ale či je toto naozaj? Či je toto všetko, čo čujeme, pravda? Hej, dalže by to Pán
            Boh!“
A z námestia do kostola a z kostola na námestie, stadiaľto do krčmy a zas domov a z
            domu i s deťmi a ženami zase pod „zástavy slobody“ na ulicu behal. Radosť a plesanie.
            Výborný mladoň, vtedy kaplán Plošić víťazne zvestoval rezultát poézie Kollárovej:
Sám svobody kto hoden, svobodu zná vážiti každú,
ten, kto do pút jíma otroky, sám je otrok!
V Hornom Trenčíne v Bytči vyvesili národnú zástavu slovenskú a huľali veselo zemania
            s mešťanmi a sedliakmi tri dni a tri noci. V Kysuckom Novom Meste Jána Lottnera,
[
1596
]
farára mestského a dekana, slovutného zástupcu slovenského národa, zvolil
            národ za kapitána národnej stráže, čo tento ale prijať nechcel a keď naňho národ
            doliehal, podvolil sa prijať hodnosť túto na seba pod tou výnimkou, ak celá garda, pod
            ním stáť majúca, zriekne sa pálenky a vstúpi do spolku miernosti. Garda sľúbila a
            Lottner prijal hodnosť veliteľa gardy. Za prvého poručíka zvolili hneď ku boku jeho Jána Ondrisíka,
[
1597
]
jeho kaplána, muža v národe a literatúre na slovo vzatého. V sídelnom ale
            meste stolice v Trenčíne ľud hromadne sa do kongregácie dostavivší mocne naliehal na to,
            aby sa po slovensky nové zákony tlmočili; Eugena Geromettu, slovensky rečnivšieho, ľud
            na rukách nosil, za vodcu a zástupcu svojho jednohlasne vyvolávajúc.
V Orave za príkladom turčianskych zemanov dajedni zišli sa tiež a ustanovili na tom,
            že nedovolia slovensky hovoriť na kongregácii, lebo „že by sa slovenskou rečou dvorana
            stoličná poškvrnila“, a pán V. Oravec, advokát, sa nadhodil, že on sám menom ľudu osloví
            vyslancov dietálnych a poďakuje im za ustávanie po maďarsky. Ale toto bolo veliké zaucho
            dané bratstvu, slobode a rovnosti, a preto oprel sa národ slovenský Oravu obývajúci
            proti tomu a zišiel sa v Geceli cieľom porady, kde uzavreli sa nasledujúce body:
1. Vďaku kráľovi a vláde jeho, vďaku mužom slobodu a rovnosť na diéte vymáhavším.
2. Uznanie diplomatičnosti maďarskej reči, ale
3. tiež i potrebu rovnosti a bratstva, rovného práva pre slovenskú reč v Orave, pre
            slovenský ľud a slovenského človeka jednotlivého.
4. Vymoženie na diéte skrz vyslancov rovného práva pre slovenskú reč, čo keby
            nezachovali, „ich (vyslancov stoličných), ako proti krvi svojej a spoluobčanom svojim
            naspäť povolať si právo zadržujeme“.
5. Národná stráž v Orave nech sa v slovenskej reči cvičí a komanduje pod zástavami
            slovenskými, v páde potreby boja nech ide v légiách slovenských do ohňa a preteká sa o
            vence slávy s inými proti nepriateľovi.
6., 7. O školách národných i vyšších vyslovená žiadosť, aby v tamtých len materinská
            reč bola náukozdelná, v týchto aby bolo postarané o učiteľov pre každú národnosť a o
            založenie stolíc pre slovenčinu.
8. Majú sa žiadosti tieto predostrieť kráľovi, palatínovi, ministerstvu a zdeliť so
            stolicami uhorskými i chorvátskymi.
„Tento deň,“ hovoril Ďurko Matúška na zhromaždení celej stolice dňa 4. mája v Dolnom
            Kubíne, „v ktorom aj ľud náš obecný pod zástavou slobodných občanov Uhorska v
            politických právach skutočnú a pozitívnu účasť berie, nemožno nám je inakšie, len s
            radostným a svätým vďaky zápalom z celého srdca privítať.“ A to hovoril rečník, ako moc
            majúc, a nie ako tí koktáči, čo sa napínali v cudzej, nikomu z ľudu nezrozumiteľnej
            reči. Národ ho počúval ticho, iba miestami pretŕhal rečníka pochvalami a slávy mu
            vyvolávaním. Skončil svoju reč týmito slovami: „Známo je, že jeho cisársko-kráľovská
            výsosť, palatín náš, rozchádzajúcim sa zo snemu predošlým stavom a radou za heslo
            porúčal jednotu a šetrnosť. Komu by neboli svätými tieto dve slová jeho? Jednotu ducha
            vo zväzku pokoja chceme aj my. Veríme, že každému i jednotlivcovi i národu to dané bude,
            čo mu spravodlive prislúcha. Chceme jednotu požehnanú aj u nás v Orave, lebo vieme, že
            nás všetkých, či sme Slováci, či Maďari (rozumej maďaromanov, keď o Maďaroch v Orave i
            tak reči byť nemohlo), či sme katolíci, či evanjelici v Bohu a Kristu jedna a tá istá
            synovská vernosť a poddanosť ku kráľovi, pánovi nášmu, láska k slobodnej vlasti a
            poslušnosť k zákonom viazať má, ba aj to vieme, že kráľovstvo samo v sebe rozdelené
            pustne a domovina bezbožne a krivdou druhých rozdvojená padá. Ale preto aj pod zástavou
            touto od palatína vystavenou a ako na slobodnej zemi slobodní občania žiadať môžeme a
            máme z princípu žitia nášho, aby každý náš národný slovenský život šetril a menovite u
            nás v Orave aby nás naša slovenská, čistých, vlasteneckých, národných zámerov porada (v
            Geceli) nikdy ani len do podozrenia u našich predstavených neuvádzala. Podozrenie
            vzbudiť nechceme, ale sa ho ani nebojíme, žijúc na slobodnej zemi, biednych vyzradcov a
            osočovateľov, očerňovateľov pred spravodlivý súd verejnej mienky odkazujeme, neúctu
            poburovania na nás uvaľovanú na samých pôvodcov tej neúcty zvaľujeme, zákony si
            dobrovoľne ako slobodní občania vážime, ale spolu šetrnosť pre seba žiadame. Žiadame,
            aby naša vrchnosť a celá inteligencia, či svetská či duchovná, oslobodenie ľudu nášho
            zanedbaného, a síce oslobodenie jeho z toho zotročilého a hnilého spôsobu žitia, podľa
            zásad slobodného občianstva a zákonnej rovnosti slovom i činom, súkromne i úradne
            všemožne napomáhala a duchovné vychovávanie a pozdvihnutie ľudu nášho slovenského na
            základe národného nášho jazyka slovenského všemožne šetrila. Tak stane sa, že ľud náš
            osvietenejší, vzdelanejší a vskutku slobodný tým väčšmi pocíti sladkosť slobody a velikú
            významnosť práv svojich a bude za ne nekonečne povďačnejším — tak stane sa, že aj my
            všetci s povedomím vykonanej našej svätej povinnosti spríjemníme si s ľudom naším
            vzdelanejším, slobodným naše obcovanie — a dá potom Boh, že sa aj biedna Orava naša na
            dobrobyte národnom a duchovnom zotavená, i na dobrobyte telesnom a zemskom zmladí a
            zmôže. Pán Boh nám pomáhaj!“
To bol pôžitok neslýchaný dosiaľ, akého stal sa účastným ľud oravský. Maďaróni,
            zemskí páni zamĺkli pred zápalom, aký schvátil národ rečou Matúškovou. Starý Ďurko
            Matúška môže byť dodnes hrdým na výlevy tieto šľachetného srdca svojho. A čože vy, synovia?
[
1598
]
Všetko, všetko išlo poriadkom slušným, ač nadšenie bolo všade veliké.
Vtedy prišlo i do Nitry pozvanie z Gemera, aby sme sa ku národnému všeobecnému
            meetingu zišli do Liptovského Svätého Mikuláša zo všetkých krajov slovenských, aby sme
            už raz nielen ako Oravci, Gemerci, Tekovci, lebo Zvolenci, Nitranci, Turčania,
            Trenčania, ale ako Slováci, ako strana rovnoprávna národná zorganizovali a žiadosti
            národné, ktoré sa dosiaľ ohlásili, v jedno zobrali a vo zvláštnom pamätnom spise vláde
            predostreli. Sjazd tento slovenský určený bol na 10. mája. Práve v ten deň, na ktorý i
            my Nitranci strojili sme sa so žiadosťami národnými vystúpiť na valnom sbore stoličnom v
            Nitre. Ja som teda vošiel v poradu s našimi, ako by sme na oboch stranách zastúpenými
            byť mohli? Mňa jednomyseľne zvolili pre schôdzku liptovskú, kdežto naše kraje v
            nitrianskom sbore zastupovať mali, ako aj potom zastupovať išli, Ľudovít Šulek, kaplán
            hlbocký, a Jaroslav Borik, farár vrbovčiansky.
Epizóda medzi touto prípravou k ceste, udavšia sa v Senici s Abaffym,
[
1599
]
ktorému barón Tadeus Schmerzing s pár kolompošmi širák zrazili z hlavy,
            pretože bol podperený slovenským perom, mala osudné následky. Lebo medzitým, čo barón
            Schmerzing, požiadaný mnou o napravenie tejto urážky národnosti slovenskej učinenej, i
            skutočne náklonný bol dať nám zadosťučinenie a už aj nové slovenské pero kúpené bolo a
            malo sa zaniesť do Hlbokého s omluvným písmom, čo sme jedine žiadali, horlivci iní v
            Senici odradili ho od lojálneho skutku tohoto. To stalo sa 4. mája, ja som včasne ráno
            dňa 5. mája už bol na ceste do Mikuláša. O tom vypravovať ďalej niet tu miesta, ani
            druhé príhody spomínať. Len ešte dodám, že ja schôdzku túto nemal som za úplnú bez
            Štúra. Ale Štúr bol v Prahe. Ako ho teda uvedomiť o tom, čo národného sa podniká u nás
            doma? Na dobrý zdar písal som teda za ním a vybral som sa i ja na cestu.
K môjmu prekvapeniu prišiel bol skutočne i Štúr. Tam sa porobili všetky zákonné
            poriadky, pozvali sa páni mnohí, oznámilo sa zhromaždenie národné vrchnosti a zahájila
            sa schôdzka národná dňa 10. mája v Tepliciach mikulášskych.
[
1600
]
Bol to prvý veľkolepý míting národný. Šľachta sa zúčastnila na ňom hromadne,
            prítomní boli dvaja slúžnovci. Najchýrnejšia rodina Szentiványich liptovských bola
            zastúpená Adolfom Szentiványim. Rokovanie podobalo sa blahoželaniu spoločnému, kde
            nebolo badať disharmónie. Previedla sa svorne manifestácia národná zostavením štrnástich
            bodov, ktorých obsah bol nasledujúci: (Podávam ho skráteno, je i tak známy dosť z
            tiskopisu v 10.000 výtiskoch uverejneného a z Histórie povstania slovenského Mik.
            Dohnányim vydanej, ako aj z Besiedok Paulinyho, IV.)
1. Slovenský národ v uhorskej vlasti preciťuje po deväťstoročnom trápnom sne ako
            pranárod krajiny tejto, ktorá je kolískou jeho, za ktorú predkovia jeho krv vylievali,
            ktorá ale bola mu donedávna macochou reč a národnosť jeho hanobiacou; ale v tomto
            okamžení prebudenia svojho odpúšťa sebe i svojim ujarmiteľom a nič inšie nehýbe jeho
            rozradovaným srdcom ako svätý zápal lásky a horúca túžba po ubezpečení slobody,
            národnosti a krajiny svojej. Za to, ako pranárod a niekdajší jediný majiteľ svätej tejto
            zeme, povoláva pod zástavou tohoto veku rovnosti, slobody a bratstva všetky uhorské
            národy ku rovnosti a bratstvu a osvedčuje sa zo svojej strany, že nechce žiadnu
            národnosť v Uhorskej ukrivdiť, uraziť, zmenšiť a tým menej vykoreniť, ale aj žiada od
            uhorských národov, aby aj ony z ich strany takýmto uhorským vlastenectvom naplnené boli
            a uctením slovenskej národnosti, národa slovenského priateľstva a lásky hodnými stali
            sa. Národ slovenský osvedčuje sa týmto, že slávne meno uhorského vlastenca žiadnemu
            neprisúdi tomu, kto nešetrí práva národnosti druhého pod korunou uhorskou bývajúceho
            národa. Následkom toho žiadame:
2. Aby zriadil sa na základe rovnosti uhorských národov jeden všeobecný snem
            bratských národov pod korunou uhorskou žijúcich, na ktorom bude každý národ ako národ
            zastúpený.
3. Žiadame osobitné národné snemy, na ktorých povedú sa rady národné, a to síce ako
            národného, tak všeobecne krajinského dobra týkajúce sa, ktorým cieľom vyznačia sa medze
            národopisné, aby každý národ ku svojmu národnému stredku mocne priťahovať sa mohol a
            smel a nebola prinútená menšina Maďarov väčšine slovenskej a menšina slovenská väčšine
            Maďarov slúžiť a poddávať sa a práve pre toto prísne chránenie slobôd a práv národných
            žiadame, po
4. aby vyslancovia všetkých národov uhorských zaviazaní boli prísahou iba vo zmysle
            návodov sebe od svojich vysielateľov vydaných na sneme krajinskom hovoriť; v páde
            nevernosti aby trestaní boli.
5. Žiadame do verejných rokovaní uviesť reč materinskú, kde aká u obecenstva vládne.
6. Zriadenie dokonalé škôl národných, a to síce ako počiatočných, tak meštianskych
            vyšších, reálnych, ústavov dievčenských, seminárov učiteľských a kňazských, ústavov
            literárnych vyšších, gymnázií, lýceí, akadémie, ústavu polytechnického a jednej
            univerzity. Reč vyučovacia pre synov a dcéry národa slovenského nemá byť inšia ako
            slovenská, aby národ slovenský mohol si vychovať synov jemu a krajine verných.
7. Žiadame, aby sa stolice učiteľské maďarské medzi Slovákmi, slovenské medzi Maďarmi
            pozakladali, tak aby sa národy tieto k sebe zblížili a jeden druhému rozumeli.
8. Žiadame, aby sa všetko panovanie jedných národov a národností nad druhými národmi
            a národnosťami uhorskými z koreňa vyvrátilo, a tak žiaden národ ani v najmenšom od
            svojho vlastného ustupovať nútený nebol, teda napr. žiadame, aby slovenský národ svoju
            národnosť svojimi farbami a zástavami označovať smel bez prekážky; pre slovenskú národnú
            gardu žiadame Slovákov za vodcov a komando slovenské.
9. Právo voličstva a voliteľnosti nemá byť určované rádom a stavom, ale duchom
            rovnoprávnosti tak, aby každý rodu svojmu verný, zločinstvom a výstupkami nezašpinený
            občan a obyvateľ uhorský dvadsať rokov majúci voliť a vyvoleným byť mohol. Zradu krve,
            reči a národnosti slovenskej za zradu nielen nášho národa, ale celej vlasti uhorskej
            považovať budeme.
10. Žiadame slobodu tlače bez zákona tlače, slobodu vydávania časopisov bez kaucie,
            taktiež zakladanie tlačiarní, kameňopisární, slobodu spolčovania sa k poradám verejným o
            veciach obecných, odstránenie terorizmu vždy viac a viac sa šíriaceho atď.
11. Žiadame usporiadanie konečné agrárnych procesov, tak menovite aby spoluobčania
            naši po mestečkách, dedinách a kopaniciach bývajúci a od dávnych rokov na rozličné
            spôsoby utláčaní o hory a pasienky, role a obecné živnosti, kopanice, výrobiská a iné
            ich majetky pripravovaní, ku svojmu právu prišli; taktiež žiadame, aby sa v tomže zmysle
            a touže cestou, ktorou oslobodili sa urbárnici od roboty, aj alodiálni poddaní
            (kurialistami, taxalistami, kastieľnikmi, komorníkmi, majorníkmi a majiteľmi slobodných
            živností tiež menovaní) poddanstva a roboty zbavili.
12. Poneváč slovenský básnik a spisovateľ Ján Kráľ i so svojím priateľom Rotaridesom
[
1601
]
do ťažkého väzenia v Šahách zatvorení sú preto, že ľud slovenský v
            Príbelciach o nových zákonoch verejne poučovali a k hájeniu si slobody zákonmi
            rozhlásenej povzbudzovali, žiadame, aby títo nevinní zástupcovia a rozširovatelia
            občianskej slobody čím skôr na slobodu vypustení boli.
13. Vediac to, že v susednom kraji, v Galícii, takže pod berlou rakúskou s nami
            súcom, bratského rodu Poliaci slobody, ktoré my požívame, ešte nedosiahli, pretože im
            veliké prekážky nešťastná byrokracia v cestu klásť neprestáva, žiadame, aby všetky
            národy pod uhorskou korunou súce úradnými svojimi cestami mocný sútrpnosti kresťanskej a
            ľudskej hlas vyniesli a u Jeho Jasnosti nášho kráľa a pána vo Viedni o to prosebne
            nástojili, aby už konečne nešťastnému národu tomuto spravodlivosť a milosť stala sa.
14. Slovenský národ kladie výminku svojho šťastia a ubezpečenia svojej národnosti na
            vyplnenie týchto spravodlivých žiadostí, vyslovujúc predkom svoju úctu, vďaku a dôveru
            ako ku slávnemu ministerstvu, tak aj ku všetkým občanom uhorským, ktorí tieto žiadosti
            podporovať budú; naproti tomu v odkladaní alebo obchádzaní týchto našich žiadostí vidieť
            budeme odsudzovanie národa nášho ku bývalej slepote a služobnosti maďarskej.“
To sú najkrajnejšie body hýbania slovenského do 11. mája 1848. Nech pozorný čitateľ
            prejde všetky tie žiadosti národné slovenské a spytuje a pitvá ich ako len
            najprísnejšie, či nájde v nich poburovanie dáke. Tieto najposlednejšie sú ovšem
            najkrajnejšie body túžob národných, vyslovené najkrajnejšími a najodhodlanejšími
            zástupcami moderného ducha, ale sú to predsa všetky len pokorne predkladané vrchnostiam
            a zastupiteľstvu národa, kráľovi, palatínovi, snemu a pred obecenstvo celé národov
            nárady, prosby, túžby, petície, ktoré nijak nenesú na sebe ráz poburovania a revolúcie.
            Avšak nie tieto meetingu liptovského zo dňov 10. a 11. mája publikované body zapríčinili
            stanné právo, lebo už v apríli Kossuth odôvodňoval rozhlásenie stanného práva tým: „Že
            sa i národné pohyby ukazujú povzbudené od kňazstva slovenskými príhlasmi, prinútený bol
            minister vnútorných záležitostí náhly súd dať vyhlásiť všade v horných stoliciach a
            mestách.“ Do Nitry poslali Kazimíra Tarnóczyho, do Zvolena, Hontu, Tekova, do
            kráľovských miest Banskej Bystrice, Štiavnice, Kremnice, Zvolena, Ľubietovej, Pukanca,
            do Novej Bane a Brezna Petra Giczyho atď.
Opravdiví priatelia národa slovenského nebáli sa štatária, lebo veď oni nerabovali
            židov ani nepodpaľovali, proti ktorým výstupkom štatárium nariadené bolo. (Tak si to
            vykladali slobodní ľudia slovenskí, ale nie tak to myslel Kossuth a Szemere
[
1602
]
Bertalan. Keď sa ale i týmto voda liala do hrdiel, potom, pravda, kričali,
            že kamarila to zhuckala na nich národy, ovšem potom už sa nadávkami židovskými nedalo
            zažehnať hýbanie.) Preto aj smelo schodili sa v Liptove a slobodne uzavierali
            peticionírovať pred stoličné kongregácie, pred ministerstvo, palatína, pred snem a pred
            samého kráľa. No inak usúdil vševládný Kossuth. Už hneď po skončených poradách
            liptovských dopálil kráľovský komisár i do Liptova a len lapať kázal každého, kto účasť
            bral na schôdzke. V Hlbokom obsadili faru a zakázali oddialiť sa manželke mojej. Posla
            mne v ústrety poslaného zlapali v Považskej Bystrici v domnení, že to ja sám, ale ho
            prepustili, presvedčiac sa, že veru to ja nie som. Čo takto honbu na mňa robili, Maršovský
[
1603
]
mal Štúra na starosti a lietal po hornom Považí, rozposielajúc štafety po
            obciach, aby Štúra pristavili. Takáto jedna štafeta prepustila ho pri Žiline, aby ďalej
            išiel, bárs ho náhodou poznala, že to on, takže šťastne a bez prekážky prišiel do Veľkej
            Diviny ku Štefanovi Závodníkovi, kde prenocoval a zase ďalej pokojne cestoval k Trenčínu
            na povoze, s ktorým kaplán Závodníkov bol sa z Nitry dosťahoval. Štúr cestoval do
            Bratislavy i s Ďurkom Hodžom,
[
1604
]
bratom Michalovým, aby tam svoje noviny ďalej vydával. V Podhradí
            (Zemianskom) pobavil sa za dva dni u Gustáva Ostroluckého,
[
1605
]
kde presvedčil sa skutočne, že maďaróni sliedia po ňom, no i sám Ostrolucký,
            bývalý podžupan trenčiansky a muž veľmi obľúbený v stolici, videl v tom iba šialenstvo
            strany bezvýznamnej, nemajúce právneho základu. Medzitým, ako skúsený muž, radil Štúrovi
            k opatrnosti. Ľudovít aj skutočne zaumienil si neísť do Bratislavy, kým sa veci vyjasnia
            a zostať pozatým u brata v Modre. Odobral sa teda do Modry a Ďurka Hodžu poslal do
            Bratislavy s poriadkami a návodom pre námestníkov svojich pri redakcii, ako aj pre
            peniaze redaktorovi náležité.
Ale nebezpečenstvo bolo väčšie, než sa Štúr nazdával, už za humnami. Modra bola tiež
            už nakvasená terorom maďarským. I tu už nik nepýtal sa, nuž a čože je právo? Čo chce
            zákon? Ale len sa triasol pred rozkazmi teroristov. Karol, brat Ľudovítov, bol muž na
            všetko utrpenie pripravený, ale videl, že Ľudovít dlho pokoja mať nemôže u neho, uradili
            sa teda a spoločne ustálili na tom, kadenáhle by videli nebezpečenstvo osobe Ľudovítovej
            hroziace, porobiť poriadky zavčasu k uhnutiu do Viedne alebo do Prahy. Ale na praktickú
            otázku, kade a ako uhnúť, prirodzene, prísť nemohli, keď o tom, ako je vláda maďarského
            ministerstva práve na Štúra upriamená, ani len zdania nemali. Všetko zaiste pokračovanie
            Štúrovo bolo to najbezúhonnejšie, celkom lojálne a zákonné. Sotvy ale minulo
            dvaaštyridsať hodín pokojného Ľudovítovho tubytia vo fare modranskej, v lone milej
            rodiny brata svojho, keď tu razom príde hodnoverná zpráva,
[
1606
]
že zvetrelá garda dostala naloženie zlapať Štúra, o ktorom dozvedel sa
            vládny komisár, že je vo fare. Bolo predvečerom dňa 28. mája, keď sa garda už valila ku
            fare. Ľudovít zdrapiac dvojcievovú pištoľ a čapicu, vyšiel do záhrady farskej. Kým si
            formalia vykonali gardisti, kým faru obstúpili, kým v chyžiach, ba i v kostole Ľudovíta
            hľadali, Ľudovít záhradnými dvermi vyšiel do viníc. Vinicami bral sa k horám. Tam je
            horár mestský, toho znal, vychovával i jeho synov; vedel, že to čestný muž, tomu zveriť
            sa bola prvá myšlienka jeho. Vedel tiež, že hory tieto modranské hraničia s podhorskými,
            záhorskými dedinami Kuchyňou, Pernekom, Jabloňovým, kde všade jesto priateľov národa
            dosť. Chodievali často k nemu do Bratislavy, aby obživli na hrudi jeho nadšenej a
            nabrali radostných zpráv zo sveta slovanského. No nad všetkých vynikal muž jeden
            klasický, tam za tou čiernou horou, tam v tichom Jabloňovom. „Tam pôjdeš, tam sa nocou
            predriapeš, tam si oddýchneš, ty jeleň honený, na hrudi Jána Galbavého,
[
1607
]
ďalšie cesty ukáže Boh, ako bude vôľa jeho svätá!“ S takými úmyslami prešiel
            Ľudovít vinice a dostal sa nocou už do hôr. „Nuž ale čo ja robím? Či bolo treba tohoto
            zlomkrkého skoku do tmy? Čože sme vykonali zlého? Nuž keď ma i chytia tí gardisti, čože
            mi vykonajú? Aký prečin mi dokážu?“ Tak sa Ľudovít sám so sebou bavil. Ale i čierňava
            vyvstávala v úzadí rozpomienok, ktorej nebolo radno zverovať sa. „Čert sedí vo vrahoch
            našich a zo všetkého vidno, že neobmýšľajú s národom dobre. Dobre predsa, že som im
            nedoprial pochúťky zlapať ma, veď je ešte dosť na to času!“
Šťastne prišiel k horárovmu bytu.
„Pán Veštík, doma ste?“
„Ej, doma, doma, ale vysokoučený pane, to vaša milosť?“ Tak odvetí so zadivením horár
            modranských hôr.
„O velikú službu idem vás prosiť.“
„K vašim službám — i na smrť.“
„Skoro o takú službu.“
„No?“
Dorozumeli sa — a Veštík pohostiac pohárom vína a kusom chleba a syra Štúra a vezmúc
            i do kapsy kus potravy, strhol pušku z klina.
„No poďme!“ hovorí. Išli sami dvaja horami, chodníčkami chvíľou, hôrnou cestou
            chvíľou, až k ránu zastali pred farou v Jabloňovom. Ešte všetko bolo pohrúžené vo snách,
            iba jeden chlap zívajúc na oprotivnej strane stál pred domom a díval sa na príchodzích,
            z ktorých jeden veľmi silno zvonil, budiac čeľaď.
„Tí si pristali,“ myslel si a už chcel im ísť pomôcť budiť čeliadku farskú, keď tu
            videl, že sa dvere otvárajú.
„No, veď mi pán farár povedia, kto to tak včasne búril na fare,“ myslel si a zívnuc
            ešte raz, bral sa hádam ešte na ucho. Bol to kostolník Galbavého, ktorý týmto dnešným
            privčasným zobudením sa našim pútnikom príčinu zavdal k obavám, či nie je on jeden z
            tých lapajov, ktorí teraz už priúslužný sú k službám kopovov a či neprekríži Štúrovi
            cestu za Moravu. Morava bola toho času útočište všetkých honených Slovákov; dostať sa
            „za Moravu“ znamenalo oprosteným byť lapajov, striehnucich na rozkaz teroristov po
            každom pocestnom.
Veštík so Štúrom vošli do fary. Galbavý očul pohyb v dome a nazdal sa, že prišli
            ľudia volať ho k umierajúcemu. No skoro presvedčil sa, že iná je príčina pohybu.
„Preboha, človeče, kde ste sa vy tu teraz vzali?“ ustrnutý zhíkol Galbavý, vidiac
            pred sebou stáť milého inak Štúra.
„In fuga constitutus,“
[
1608
]
krátko len oznamoval Štúr po latinsky, aby domáci nerozumeli, o čo ide.
            Galbavý hneď uviedol hosťa do osobitnej chyže. Veštíka odkázal do čeľadníka.
[
1609
]
„Nuž ale,“ hovorí Galbavý, objímajúc Ľudovíta, celého upoteného, uroseného,
            rozpáleného, „ako in fuga? Veď ste dávno už von z oboru týchto hyen hltavých, ako nám
            oznámeno, že ste odišli z Bratislavy, čomu sme sa všetci tešili, lebo veď je toto už
            hrozné, čo sa robí po krajine! Ako prichodíte sem?“ Štúr vyrozprával Galbavému všetko.
„Ach, ach, teda z Liptova, teda boli ste tam; no dobre, s pomocou božou postarám sa,
            aby ste sa dostali bez pokúsky na hranicu.“
„Len čo skôr, lebo budú ma iste i u vás, velebný pane, hľadať, obstarajte mi
            sprievodcu do Zongru.“ (Stanica najbližšia železničná „Angern“ zvaná.) Galbavý sa
            zamyslel.
„To je nemožno,“ povie, „to by vás práve mohlo prezradiť. Teraz je málo vernosti a
            málo spoľahlivosti na svete. Ale ja sám chcem byť tým sprievodcom, ja si vás beriem na
            starosť.“ Štúr padol okolo krku Galbavému, ďakujúc mu vrelosťou sebe vlastnou za obetivú
            túto lásku.
„Ale, ale nechajte to teraz, ešte sme nie u cieľa a veď či vy za nás za všetkých
            nepracujete, netrpíte prenasledovanie? Či nemáte dobré právo na naše tiež služby? Veď
            keď vám poslúžim, poslúžim tým celému národu, za ktorého blaho modlíme sa a pracujeme. A
            potom, či sme nie kresťania? Veď ja i kebych nepriateľovi mohol, teda bych mu poslúžil
            dobrým v takýchto okolnostiach, nie to vám, vodcovi nášmu, bratovi môjmu, ktorého maxima culpa
[
1610
]
je tá, že ste Slovák a predbojovník za právo svojho národa. Nuž ale nechajme
            to a starajme sa o iné veci.“
Galbavý opatril i Veštíka i Štúra potrebným posilnením a porobil poriadky opatrnosti,
            aby ani domáci nezbadali, že sa dač kremobyčajného deje. Veštíka vystrojili a za chvíľu
            rozlúčil sa naoko i so Štúrom Galbavý. Medzitým zaviedol ho do záhrady, kde stála a
            dosiaľ stojí podivná malá vežička, ktorej spodok slúži za komoru pre záhradné náradie,
            nad ktorou pár schodov vedie do izbietky objemu jednej štvorcovej siahy. Náradie je
            doteraz tak, ako bolo vtedy; malý stolík, kanapa, stolička, okno jedno široké od oblúka
            púšťa hojne svetlo do chyžky tejto.
„Tu budete bývať do času,“ hovorí Galbavý, keď voviedol Štúra do chyžky, „lebo dnes
            ja nemôžem odísť, máme prosbové dni
[
1611
]
a príde mi i procesiu viesť. Dostanete knihy, noviny a čo iné bude vám
            potrebné.“
Pán farár sa oddialil. Záhrada jeho je vzorná, zôkol-vôkol vysokým múrom ohradená,
            vežička s naším Štúrom stojí v prostriedku. Štúr očakával netrpezlivo dáku zprávu a ešte
            netrpezlivejšie chvíľu svojho vyslobodenia. Ďurka Hodžu očakával ešte do Modry, bo mal
            mu doniesť z Bratislavy bielizeň, zvrchník a peniaze na redakciu došlé, krem toho ale i
            zprávy iné; no náhly útek jeho prekazil vyčkanie posla milého. Trápne myšlienky
            zovierali ducha jeho, čo Galbavý ostroumný dobre pobadal a usiloval sa častejšie ho v
            jeho skrýši nahliadať. Blížiace sa kroky Galbavého boli mu vždy vítaným ohlasom
            anjelského blíženia sa. Keď si povinnosti odbavil, prišiel domáci pán o poludniach k
            nemu, tenkrát s nie milou zprávou pre Štúra, ale Galbavý vedel i túto novú zvesť tak
            zdeliť svojmu priateľovi utrápenému, že nezvlnila prílišne hruď Ľudovítovu.
„Nuž, brat môj, ako sa vám vedie tu v tomto vašom ergastulume
[
1612
]
alebo lepšie tusculume?“
[
1613
]
„Vaša velebnosť mi hádam niečo nového povie?“
„Nového ako nového, veď nové vždy jesto niečo teraz, ale či aj dobré? To otázka.
            Práve teraz dostal som oznámenie, že mi zajtra prídu hostia. Z toho teda, že bych vás
            zajtra mohol vyprevadiť do Zongru, nemôže byť zase nič, bo moje oddialenie sa vzbudilo
            by práve nevčasnú pozornosť; ale už som zrobil všetky poriadky, aby sa to stať mohlo
            napozajtra v stredu, na kedy objednal som zo susednej dediny spoľahlivého vozku a poslal
            už aj pre administrátora, ktorý ma v neprítomnosti zastupovať má.“
Štúra zvesť táto nezvlnila, ba skôr zdalo sa, že mu je to nie nemilé, že sa tu
            pobaví, lebo prosil Galbavého, aby dal pozor, keby dáky neznámy mladý šuhaj sa dostavil
            na faru a aby ho láskave prijal. A rozpovedal Galbavému, že i po Veštíkovi odkázal
            bratovi, aby sem poslal Ďurka Hodžu s vecami, peniazmi a zprávami. Galbavý ešte pár ráz
            navštívil hosťa svojho vo vežičke a bavil sa s ním. Podvečer toho istého dňa prišiel
            Hodža. Galbavý ho doviedol k Štúrovi a bol svedkom velikého pohnutia duše Ľudovítovej.
            Hodža síce doniesol veci i niečo peňazí, ale len od brata; jeho vlastné peniaze
            redaktorské boli pristavené na pošte a zprávy Hodžom prinesené neboli síce k tomu, aby
            Štúra potešili. Tak zpráva, že agituje sa na Slovensku zo strany maďarónskych agitátorov
            s náboženským fanatizmom, kde huckajú katolíkov proti luteránom; kde títo v hromadách,
            zase poburujú ich proti katolíkom tým, že ich vodcovia chcú ich pokatolíčiť. Štúr sa
            rozohnil a so slzami v očiach hrozivo horlil oproti tým lžiprorokom. Podobne zpráva, že
            už aj pohraničné stráže majú zatykače proti jeho osobe a pod. Ale Galbavý urobil koniec
            týmto zprávám, bo videl jednak, že myseľ Štúrovu, i tak dosť skľúčenú, len darmo
            rozčuľujú a videl, že to len obyčajné teraz klebietky.
„Eh,“ povedá, „pletky! Pohraničná stráž nie je politická, to je finančná stráž, tá
            ešte neprijíma rozkazy od maďarského ministerstva. Buďte dobrej mysle, najtiaž sa do pol
            mosta na Morave dostaneme, tam na druhej strane sa nás iba na tabak budú pýtať, snáď aj
            to nie.“ A zavolal Hodžu na nocľah, nechajúc Štúra samého v jeho úkryte. Po večeri
            napomenul Galbavý Hodžu, aby sa včasne ráno vybral so sprievodcom, ktorý ho povedie cez
            hory, v Modre ale aby čakali do soboty zprávy o Ľudovítovi, ak nepríde žiadna zpráva, to
            bude znamením, že je Ľudovít vyslobodený.“
„Teraz choďte zbohom.“
Svitnul deň 30. mája. To bolo smutné svitanie aj veselé; ligotavé blesky slnka
            májového akúsi pavlaku zdali sa mať na sebe nášmu Galbavému, jeho sláviček v krovičí
            záhradnom tĺkol tak žalostne, tak ľútostive, že sotvy vydržať to mohlo jeho srdce.
            Navštívil Ľudovíta, ale teraz už nemohol ani sám utajiť úzkosť, ktorá ho napadla. Veď
            hostia jeho dnešní žiadni iní nemajú byť než samí najzarytejší nepriatelia národa
            slovenského a tak i Štúrovi, a kto vie, kto vie, či dáky vietor i oni nedostali o jeho
            chránencovi. Udávajú síce, tak rozmýšľa Galbavý prečítajúc list, že majú komisiu
            stoličnú v pravotných záležitostiach, no možno i to. Ale je predsa slúžny, komisár,
            fiškál a panský úradník! Všetko ľudia, čo mi môjho Ľudovíta i obesiť môžu teraz, keď to
            už každý dedinský richtár má akési plnomocenstvo panslávov chytať. Pán Boh strestaj sám.
            Tak rozmýšľajúc, vošiel ku svojmu väzňovi vo vežičke starý, opravdový vlastenec.
Rozprávali si o veciach národa. Galbavý skicu poznámok svojich prepustil mi, z ktorej
            čerpal i Pauliny svoje zprávy v článku
„Tri dni zo Štúrovho života“
(Besiedky IV., str. 120 — 170). Naše čitateľstvo zná beh myšlienok Štúrových. Podotýkam
            len zprávy na beh jeho života poťah majúce. Našiel pán farár Štúra skľúčeného, no nie
            zroneného.
„Dnes na pár hodín premeníme vaše bývanie,“ hovorí pán farár celkom pokojne. Štúr
            zahľadel sa, prísno skúmajúc oči Galbavého a púšťajúc bohaté kolá belasého dymu z dlhej
            trúbky domáceho pána.
„Spomenul som včera, že dnes prídu hostia, aby im reku nenapadlo ohliadať záhradu a
            nazrieť vás, umienil som si, že na všetky prípady vás, nakoľko len stačí ľudská
            opatrnosť, hľadieť budem ochrániť.“
„Nuž a kto sú tí hostia?“ spytoval sa Štúr, ale Galbavý rozprával len ďalej.
„Veď aj Bohu neopomenul som porúčať vás a verím silne, že quis confidit in Domino
            sicuti Mons Sion in aeternum non commovebitur.“
[
1614
]
Potom vyvolal Štúra von a ukázal mu celú situáciu záhrady. Vyňal z vačku
            kľúč, otvoril zadné dvere záhradné a tu prestierala sa pred nimi krásna rovina, obrúbená
            napravo Malými Karpatmi, naľavo velikánskym borom, bezprostredne pred nimi je zavristé
            humnisko s dvoma stodolami, majetnosťou farárovou, tu voviedol Galbavý do tej naľavo
            stojacej pajty Štúra, ukázal mu spôsob odmykania brány zvnútra a ukázal chodník, ktorým
            možno vyjsť na cestu. Čo toto má znamenať, nevedel Štúr, ale ponechal sa celý rozkazom a
            veleniam ochrancu svojho.
„No a teraz poďme nazad, poviem vám môj plán na dnešok.“
A tu vo vežičke rozpovedal Štúrovi, že nádobno bude mu uhnúť do onej stodoly, od
            ktorej kľúč mať bude sám a ktorej otvor zadných vrát bude v Ľudovítovej moci. To všetko
            ale že sú iba prostriedky opatrnosti, ktorých akiste nebude potreba užívať, no
            opatrnosti nikdy nezbýva.
„Heslo k presťahovaniu sa i ak by nutnosť kázala, heslo k úteku i z Jabloňového
            dostanete.“
S tým nechal Galbavý Štúra v jeho pokojíku.
Vežička i so záhradou točila sa so Štúrom naším. Len vrúcna modlitba živila dušu a
            duchu dodávala sily. Konečne upokojil sa náš Ľudovít a oddal sa celý Bohu. Neminula ani
            hodina, videl oknom svojím opatrne vstupovať zase Galbavého do záhrady a zamykať za
            sebou záhradné dvere; obošiel vežičku zrovna zadnými dverami záhradnými do stodoly; malé
            okience na vežičkovej chyžienke, proti onomu veľkému oknu, dovoľovalo výhľad i v tú
            stranu. Tenkrát ho nenavštívil domáci pán. Ale vo štvrť hodine zase zbadal prichádzať
            Galbavého, tentokráte ale už cítil, že po schodkoch k nemu ide.
„Nuž, brat môj, teraz sa budeme sťahovať.“ Galbavý sám upravil miesto v stodole,
            priniesol pokrm, fľašku vína; krčah vody ho už čakal tam. „Pán Boh vás opatruj a daj vám
            anjela svojho ku boku,“ riekol a odišiel zamknúc stodolu a vezmúc kľúč so sebou.
„Dych zvieral sa vo mne, keď sa blížilo poludnie. Ja zozbieral všetky svoje
            psychologické známosti a skúsenosti, abych vypátral z posunkov a z tvárí prichodiacich,
            dnes dvojnásobne mi nemilých hostí, pravú príčinu ich zjavenia sa v Jabloňovom. A zdalo
            sa mi naskutku, že o svojho chránenca môžem byť bez starosti. Čo najlepšie víno nastolil
            som. Obed išiel ako obyčajne u nás, keď sa páni napijú. Spustlá háveď politická nevie
            inšie ako sprostáctva svoje nastoliť, čo by to hneď bolo i na urážku toho, ktorého vínom
            sa opojili a ktorého pohostinnosť uctiť slušnejší človek by si držal za povinnosť. I tu
            panský fiškál roztáčať sa začal neslaným a nemastným vtipom o tom, že Slovák nie je
            človek (Tót nem ember), čo mne zavdalo príležitosť vysvetliť im ich terajšiu maďarskú
            nadávku, ktorá u ich otcov pohanských značila obdivovanie slovenskej spôsobnosti.
            Stoličný komisár milého fiškála zahanbil tým slovom: „Vides, si tacuisses, philosophus mansisses!“;
[
1615
]
Nato nastalo ticho, každý hľadel do svojho pohára a taniera, až pán prézes tabule,
[
1616
]
hlavný slúžny Boldižár“ — „Boldižár?“ — pretrhne reč Galbavého Dionýz Feja,
[
1617
]
s ktorým som onehdá nestora nášho navštívil, abych sa ešte raz pokochal v
            tej výraznej tvári a obživnul na ňadrách starého svojho priateľa a odberateľa všetkých
            mojich spisov. „Áno, Boldižár bol vtedy naším hlavným slúžnym a velikým Maďarom malackým
            a okolia, a ten prezidoval tabuli, ktorú dával som mojím a národa nášho nepriateľom. Ten
            pretrhol tichosť prvý, o ňomž platilo, že „astutam gestat sub pectore vulpem“
[
1618
]
a ako by sa zavďačiť chcel slávnej tejto tabuli, mojím vínom „in quo erat veritas“
[
1619
]
podguráženej, vykrámil novinku, že ju vraj má z najnovšieho maďarského
            žurnálu. „Viete ale čo nového, páni?“ hovorí. „Už toho vychýreného Štúra lapili, a
            nielen lapili v Štiavnici, ale aj hneď štatariálne ako buriča obesili.“ No myslím si, to
            je veselá pre mňa novina, aspoň ho už po smrti u mňa nebudú hľadať títo páni, ale bál
            som sa pozdvihnúť oči, aby kroz ne ako oknom do duše mojej nenahliadli, čoho síce nebolo
            sa čo obávať, keď moje vína zastierali znamenite ich zrak. Ale ja len nemo krájal
            pečienku a hľadel do taniera. Neviem, ako mohlo stať sa, že moja spoločnosť tiež mlčala
            na takú veselú pre ňu novinku. Ale mlčali sme všetci. Bezpochyby jedna bola príčina
            mlčania, a ich príčina bola viera v boldižárovské zvestovanie a moja príčina viera v
            Boha, že nie je dané hyenám, týmto krvilačným hodiť sa na držiteľa terajšieho mojej
            pajty.“ Dorozprával nám staručký Galbavý a utrel si slzy. „No tak,“ dodával Feja, „práve
            po tieto dni som tranšíroval
[
1620
]
boldižárovskú masu
[
1621
]
a podeľoval ňou veriteľov!“ „Áno, áno, ten istý Boldižár to bol, pán
            pravotár, po ktorom ste dlhy platili.“
Teraz ale vráťme sa ku Galbavému zo dňa 30. mája meruôsmeho roku. Starý pán
            vyprevádzal na dvor farský pánov fiškálov, komisárov, slúžnych a úradníkov veľmi
            zdvorile, len-len že im nepomáhal do kočov! Posledného ale hosťa dnešného, perneckého
            vtedy farára, istého Otočku, peškom na návštevu prišlého, cez záhradu vedľa stodoly
            Štúrovej vyviedol a hodne do poľa vyprevadil, „aby sa nevrátil“.
„Koho ste to vyprevádzali, velebný pane?“ boli prvé slová Štúrove ku mne, keď som
            odomknúc bránu vstupoval do stodoly, stojí v poznámkach Galbavého. „Ech, reku, voľáky
            Otočka, sused môj, farár pernecký.“ „A čo to za človeka?“ „Fele voda, fele víz.“
[
1622
]
Štúr hodil rukou, nepovediac nič.
„Teraz sme pospiechali prejať a zaujať zase náš opustený hrad v záhrade a sláviť
            víťazstvo nad zaujatím ho bez preliatia krvi; nevystala ani hostina, ktorá ale nebola
            víťazstvu primeraná a len taká skromnučká, s podpásanými bedrami užitá, ako tá židovská,
            keď sa títo v strachu pred faraónom egyptským na útek poberali. Neodoprel som si teraz
            odpovedať na otázku Štúrovu, zahovorenú predpoludním, kto to všetko bol u mňa a ako sme
            sa o Slovákoch a o jeho (Štúrovom) obesení v Štiavnici zhovárali. Štúr mlčal.“
Galbavý ešte ako múdry vojvodca porobil potrebné poriadky, vydal väzňovi svojmu návod
            k pokračovaniu. Mal sa o polnoci pohnúť z Tuskulumu svojho predkom pešo a za dedinou
            dočkať ako pocestný učiteľ z Pezinka a prosiť o odvezenie. Postaráno aj o peniaze.
            Slovom, celá príprava bola Galbavým prevedená s najväčšou opatrnosťou.
Nuž ale voždy plietli sa v cestu akési nesnádze menšieho síce dosahu, ale bola
            možnosť snadného prezradenia. Galbavý navrátiac sa do príbytku, našiel zase dvoch hostí,
            nie síce nebezpečných, ale zavadzajúcich. Bol to výborný, mladý muž, kaplán kuchynský
            Pachman, ktorý ho na zajtra mal zastupovať, národovec úprimný a priateľ národa činný, a
            vlastný brat Galbavého, náhodou v túto nepravú dobu na návštevu prišlý. Reč nijakosi
            nešla, voždy akási stena myšlienková tisla sa medzi týchto inak úprimných priateľov;
            jeden i druhý Galbavý sa zamýšľali, a farár, tlačený síce známymi nám starosťami, brat
            jeho ale akýmsi nevídaným tajomstvom, sálajúcim z ťahov tváre a z chovania sa akosi
            predpojatého, neobyčajne milého svojho pána brata. Aby sa zábava dostala do živšieho
            prúdu, urobil Galbavého brat návrh, aby vyšli do záhrady, čo nášmu pánu farárovi nebolo
            síce veľmi vhod, ale že pán kaplán Pachman chytro pristal na to, nenamietal nič proti
            tomu ani domáci pán, a tašli všetci traja do milej záhrady. Vtáctvo im nôtilo, oni sa
            prechodili a všetko možné spomínali, úpravu záhrady chválili, terajší zjašený svet
            posudzovali, kdejaké novinky si zdieľali, zo päť ráz po kľukatých chodníkoch medzi
            krovím záhradnú vežičku obišli a hostia pána farára ani zdania nemali o tom, aký
            drahocenný poklad, akého vrúcneho i ich priateľa a brata v sebe chová tá malá vežičková
            chyžka. Napokon Galbavý upomenul svojich hostí, že je už čas niečo si zakúsnuť, a i sám
            že už musí prípravy k ceste robiť, aby teda vošli do fary, i opustili záhradu.
Štúr, už veľmi znepokojený, očakával svojho anjela strážcu, bo vedel, že sa po
            predivnej prechádzke skoro dostaví, aby mu oznámil, čo sa to zase za hostia dostavili a
            čo treba bude robiť v tejto nastávajúcej osudnej noci.
Galbavý prišiel. Povyťahoval zase z vačkov kdejaké zákusky a malú buteľku vína. „No,“
            povedá, „posilnite sa, brat môj!“ a na výzvedy Štúrove podal mu výklad svojej
            starodávnej maximy.
[
1623
]
„Ja som,“ hovorí, „ešte za študentstva slýchal o tej maxime, že
            „dissimulatio ars est inter innocentissimas una“,
[
1624
]
toto remeslo nádobno mi vykonávať teraz, a nádobno bude predovšetkým
            vykonávať i vám, kým nevyslobodíte sa z rúk nespravodlivých. Vidíte, títo dvaja, čo ste
            ich pred chvíľou videli prechodiť sa so mnou po záhrade, sú moji i vaši i nášho národa
            najlepší priatelia, a ja predsa nezveril im tajomstvo naše. Lebo načo? Ak uložil Boh
            trpieť vám, brat môj milý, chcem trpieť i ja s vami, a netreba, aby trpeli iní; ukrutní
            sú vrahovia nešťastného národa nášho! Tí mstiť by sa chceli i na tejto skromnej vežičke,
            keby zvedeli, že prechovala jedno srdce verné národu nášmu. Ak podarí sa ale s pomocou
            božou uniknúť z osídiel nepriateľov, po krvi vašej bažiacich, nuž veď potom odprosím
            ich. I vám nádobno bude teraz disimulovať.
[
1625
]
Vy budete všade mojím rechtorom. Na ďalšiu cestu i pas vám bude potrebný na
            iné meno.“ „Ten už mám,“ pretrhol Štúr reči Galbavého. „Nuž, tým lepšie,“ pokračuje
            farár, celý až nervózny od zmýšľania a starostlivosti o chránenca svojho, „lebo ani
            vozka nič nesmie vedieť, že ideme dvaja z Jabloňového, i voči toho „artem
            dissimulationis exercebimus“,
[
1626
]
a vašnosť bude pocestným idúcim z Pezinka, vaše meno Štefan Ramus. O polnoci
            príde vozka; pred odchodom ešte vás navštívim a posledný návod dám! Do šťastného
            zhliadania sa!“ Galbavý zavrel dvierka na ergastulume a ticho kráčal dolu schodmi.
Štúrove myšlienky uhádne čitateľ sám. Povečeral, čo dobrý farár doniesol, vypil pohár
            vína, upravil sa úplne k ceste a zložil ubolenú hlavu svoju na pohovku. Sladký sen pojal
            ho do náručia svojho. — Galbavý pohostil svojich hostí, uložil ich a oddal ochrane
            božej. „Nedajte sa mýliť v spánku mojím burcováním, ja veľmi včasne odídem. Dobrú noc!“
Hostia políhali, celý dom zaspal. Len strážny duch Galbavého bdel. Uchystajúc všetko
            k ceste, očakával prvý hrkot povozu. Na hodinách stenových kvákalo kyvadlo svojím
            odmeraným „kvak-kvak“. Galbavý pohrúžený bol v modlitbe. Vtom hodiny odbijú dvanástu a
            vozík zastane pred farou. „Amen, amen, dajžto Pane Bože, amen,“ vzdychá Galbavý a nesie
            svoj kepeň a kapsičku potichu von, položí to na voz a povie vozkovi, aby za chvíľočku
            postál, že zaraz príde.
„— — a bežím,“ píše sám Galbavý, „bežím rovno k Štúrovi do jeho rezidencie, ktorého
            som už na cestu pripraveného našiel. No, teraz vo meno božie poďte za mnou, hovorím, a
            vyviedol som ho von do poľa popri známej už stodole na chodník. Týmto chodníkom,
            hovorím, pôjdete dolu; nespúšťajte sa ho, on vás dovedie na prvú cestu, tú ale
            zanechajte a držte sa len tohoto chodníka až k druhej ceste prídete, na ktorej potom
            pomaly berte sa k lesu. Ja vám budem v pätách so svojím povozom.“
Galbavý potom sadol na voz, ako ešte vopred predĺžil bol vozkovi chvíľku podaním mu
            na posilnenie pohára vína, a opatriac dom a seba do kepeňa zavinúc, kázal pomaly ísť pre
            jamovitú cestu, aby sa neprekotili. Tým dostal Štúr náležite času k urazeniu kusa cesty,
            takže už úzko začalo byť Galbavému, keď nič nedoháňal ho, a podľa jeho vyrátania boli by
            ho mali už dohoniť. Vrtel sa na voze, ohliadal sa nazad, napínal oči dopredu. „Pane
            Bože, či nepustil sa tou prvou cestou? To by bola galiba!“ rozmýšľal Galbavý. Naraz
            zbadá černať sa už neďaleko lesa nejaký predmet i upokojil ducha svojho.
„Hej, postojte trocha, strýčko!“ ozve sa hlas. „Kto je?“ pýtam sa, opisuje Galbavý
            výjav. „Pocestný, ktorý by rád odviezť sa do Malaciek,“ odpovie Štúr. „Hja, veru cesta
            je tým lesom i vo dne neistá, tým viacej v noci,“ hovorím. „A oni kam ráčia?“ pýta sa
            zase Štúr. „Ja idem do Rakús na železnicu, ale nie na Malacky,“ poviem. „Ach, to by bolo
            pre mňa, lebo i ja chcem k železnici; či by neboli taký láskavý vziať ma so sebou, veď
            rád dám vozkovi diškréciu.“ „A skadiaľže sú oni?“ „Z Pezinka.“ „Z Pezinka? A kto,
            prosím, veď ja tam veľa ľudí poznám.“ „Ramus,“ vetí Štúr. „Ale vari Štefan Ramus?“ „Na
            službu.“ „Toto je pekné; nedarmo sa hovorí, že v noci ako po tme; veru som ich nepoznal!
            Servus, amice,
[
1627
]
nech sa páči hore! Bude nám veselšie tým dumným borom!“
Po takom dialógu bral sa Štúr na voz. Vozkovi sa to síce zdalo byť neopatrným
            cudzieho človeka brať na voz, ale keď počul panstvo dôverne po latinsky sa zhovárať,
            bezstarostne a smelo šibnul kone i vošli do panskej obory, zavrúc bránu za sebou.
            Pieskovitá cesta nebola pobežná, ale dobre kŕmené koníky uháňali čerstvo ďalej. Prišli
            na krížne cesty, vozka zastane: „No,“ povedá, „nech sa ľúbi mladému pánovi zliezť,
            tadeto sa odráža cesta na Malacky.“ „Ale čoby,“ hovorí Galbavý uspokojujúc vozku, „kto
            by na Malacky chodil do Zongru? Tento pán nezná tieto cesty a myslel, že inokade nemôže
            ako na Malacky. Jano, len ty pohni!“ Ján Mäsarovič zamrmlal čosi, obrátil teda naľavo a
            „hí, koníčky moje, hí,“ prihovoril sa k nim, ktoré tým krepkejšie pustili sa dlhým,
            širokým, tichým borom. Tu bola pravá tichosť, kde už všetko uspané bolo, i samé spevavé
            vtáctvo prialo si odpočinok na krátku chvíľu poslednej tejto májovej noci búrneho toho
            meruôsmeho roku! I cestovatelia naši oddali sa jedenkaždý svojim vlastným myšlienkam.
            Tam za týmto borom, o ktorom tak rád hovorieval i spieval Ľudovít, tečie tichá Morava,
            na jejžto pravom brehu kynie mu vykúpenie. „Ó, milá Moravo, či očujem skoro šum tvoj
            kúzelný? Bože, doprevaď ma cez ten bor, vyveď ma, Bože, z trápnej neistoty, zakry
            závojom milosti tvojej i cestu ochrancu môjho a zbav nás od zlého,“ to tichá modlitba
            génia Štúrovho. A Galbavý podriemkával pri boku jeho, nesúc myšlienky svoje veselé i vo
            snách ta za Moravu, deliacu krvilačné toto pokolenie od voľných synov Slávy z tamtej
            strany. Už sa začal budiť čierny drozd a nôtil trúchlivý, preddenný svoj žalm; už i
            slávik milenke svojej šťastne nájdenej nad hniezdočkom vyťahovať začal veselú piesenku v
            túhyplných tónoch a dennica za nimi zvestovala víťazstvo nastávajúceho boja slnca s
            tmami nočnými. Melanchólia noci míňala sa a — konečne minul sa i čierny, temný les a
            utešená rovina v tajomnom prísvite brieždenia sa ranného objavila sa zrakom pútnikov.
            Ranná hmla spúšťala sa na moravskú dolinu. Dedinka Štvrtok vo sne pohrúžená priala našim
            pocestným šťastný priechod za Moravu. Tu je už i pohraničná dedinka Uhorská Ves, cieľ
            Galbavého povoznej cesty.
„No, Jano, tu vojdi do ,hrubého‘ hostinca,
[
1628
]
opatri si kone, na seba tiež nezabudni, a dočkáš ma, kým nevrátim sa,“ velil
            Galbavý vozkovi, a Štúr vtisol mu strieborný dvadsiatnik
[
1629
]
do ruky. „Tak bola na mieste duša vozkova,“ hovorí Galbavý.
Oddajúc vozkovi ešte kepeň a kapsičku a prehodiac cez reverendu len zvrchník, velil
            Štúrovi k pochodu. Na moste z tejto strany bol uhorský mýtny, ktorý od poplatného ľudu
            vyberal mýto, od ktorého ale kňažstvo a zemianstvo oslobodené bolo; z tamtej strany bolo
            mýto rakúske, ktoré povinen bol každý platiť, a k tomu ešte finančná stráž rakúska,
            ktorej prehliadaniu musel sa každý podrobiť, koho k tomu vyzvala. Naši cestovníci
            vstúpili teda bez ohliadania sa smelo na most a brali sa k druhej strane, akoby mýtneho
            búdky ani nevideli; ale ich mýtny videl a vybehnúc z nej volal: „Warten Sie, meine
            Herren! Hier ist die Mauth zu zahlen!“
[
1630
]
„Wir zahlen nicht —“
[
1631
]
a ešte ani neoznámil, kto sú, už mýtny šibal poklonu: „Jaj, ja, Herr Pfarrer
            —“ „Pfarrer von Apfelsbach,“
[
1632
]
dodával Galbavý. „Ja, ja, ich kenne schon, der Herr Pfarrer von Apfelsbach!
            Gehorsamer Diener, wünsche glückliche Reise.“
[
1633
]
Oba si vydýchli nad vlnami valne pod nimi sa valiacej Moravy; snehy na
            horách slovensko-moravských májovým slncom roztopené slali bohaté potoky vôd do široko
            tu rozprestierajúceho sa koryta rieky Moravy.
„Len ta, len ta skôr na druhý breh,“ strmo kráčajúc hovoril Štúr. „Melius erit,
            amice, artem dissimulationis exercere, quam praecipitem fugae se mandare,“
[
1634
]
len tak pohodlne si kráčajme, a nechajte sa scela na mňa,“ upozorňoval
            Galbavý netrpezlivého a myslením rozplápolaného Ľudovíta.
Už videli na druhom konci mosta z dolnej strany búdku mýtneho, z hornej ale búdku
            pohraničnej finančnej stráže. Dojímavý bol tento raňajší výjav; krásna dievčina v čistom
            rannom obleku a nočnom čepčeku zamestnaná bola vyvesovaním prádla na šnôry,
            porozťahované vyše mosta na nábreží moravskom. Mladý finančný strážnik v plnom svojom
            vystrojení, opretý o zábradlie spúšťajúce sa dolu z mosta zahľadený bol na dievčinu,
            ktorá mu čosi štebotala a chvíľkami od práce hore k mostu pozerala. Strážnikovi zdalo sa
            byť ničím celé pôvabné ráno na brehu Moravy, a len oná dievčina zaujímala myseľ jeho.
            Ani sa neobzrel v južnú stranu a len ta k severu obrátená bola jeho pozornosť, kde v
            ranných zorách skvela sa bielizeň, onou dievčinou vyvesená. Šťastná dievčina, požehnaný
            tvoj obrázok v posledné toto májové ráno meruôsmeho roku! —
Naši cestovatelia držali sa ľavého boku mosta a príduc pred mýtnu búdku, veselo sa
            pozdravia s mýtnym sediacim na lavičke, ktorý úctyplne pozdvihol sa: „Wünschen guten
            Morgen, geistlicher Herr.“ „Guten Morgen: was sind wir schuldig?“ „Zwei Kreuzer.“ „Danke schönstens.“
[
1635
]
A hranica — bola minutá. Pohraničný finančník sa ani len po tabaku
            nedomáhal, tým menej aby uhorských pocestných s dákym zatykačom obťažoval; ten sotvy i
            vedel, že v tú chvíľu, kde zraky jeho pásli sa na krásnom zjave ranostajnej dievčiny na
            brehu Moravy, dakto prešiel cez hranicu. Verubože nevedel.
Sladký pocit rozlial sa po prestálom nebezpečí v zvlnených hrudiach oboch našich
            cestovníkov. Už i pán farár pospiešil si kročnejšie, keď zatočiac sa k nádražiu
            zongorskému unikali každému zraku ľudskému. „Tu sme, buď Bohu chvála, bezpeční, ňuch
            sliedičov maďarských nebude sa už otierať o naše vyšliapané chodníčky.“ „Celkom zmizne
            až na železných koľajach.“ „Zmizla už vo vlnách Moravy, žezlo rakúske miernejšie je i v
            pohnutí tomto.“ „Daj to milosrdný Boh!“ Tak dosiahli Zongor (Angern).
Stanica bola ešte prázdna, iba železniční sluhovia a ktorýsi manipulant s batožinou
            chodili sem a tam.
„Buď vám Boh odplata večná,“ Galbavému tisknúc ruku Štúr lúčil sa s ním.
„Do videnia, sprevoď vás Hospodin!“
Ľud sa pomaly zberal; už aj kasír ponáhľal sa do svojej kancelárie.
„No, bratku, ešte ani neviem, kam mienite,“ pýtal sa Galbavý Štúra.
„Myslel som,“ hovorí Štúr, „na Viedeň, no i tam sú bezpochyby návodom maďarským
            vzbúrené živly a okrem toho dnes sa mal zahájiť Slovanský sjazd v Prahe, idem teda
            Zrovna do Prahy.“
Galbavý nehnul sa zo stanice, kým Štúr nevstúpil do vozňa. Potom odobral sa domov.
Poznámky jeho končia sa týmto serióznym slovom, hodným, aby zachované bolo i
            najďalšiemu potomstvu národa nášho:
„Zložiac túto pre mňa nemálo trápnu a šteklivú starosť z hlavy, obrátil som sa k
            svojmu domovu, pod tiché moje Karpaty. Svedomie i povedomie moje blažilo ma, ačkoľvek
            priletovali tu i tu tichým borom sa vezúcemu i myšlienky na možný nepokoj tam v pokojnom
            Jabloňovom. Ale bezdôvodné boli obavy moje. A dušou mojou, vďačnou naproti Bohu, znela
            pieseň mladého spevca: „Benedictus Dominus, qui non dedit nos in captionem dentibus
            eorum. Anima nostra sicut passer erepta est de laqueo venantium: laques contritus est,
            et nos liberati sumus. Adjutorium nostrum in nomine Domini, qui fecit coelum et terram.“
            (Ps. 23; podľa prekladu Králických žalm 24, 6 — 8: „Požehnaný Hospodin, kterýž nás
            nevydal v loupež zubům jejich. Duše naše jako ptáče znikla osidla ptáčníků, nebo osidlo
            se strhalo i vynikli sme. Pomoc naše jest ve jménu Hospodinovu, který učinil nebe i
            zemi.“)
Príhodnými cestami náš Galbavý uvedomil i priateľov Štúrových o šťastnom jeho
            vyviaznutí z osídel a nechal i chyžku, v ktorej Štúr za krátky čas býval, so všetkým tak
            nepremenenú, ako ju tento bol opustil v noci zo 30. na 31. máj meruôsmeho roku s tým
            rozdielom, že hneď po vydaní podobizne Štúrovej vyvesil túto konča pohovky, na ktorej
            odpočíval nezapomenuteľný Ľudovít náš.
Tento pohon na Štúra opätoval a vykonával sa i oproti mne a Hodžovi, za nami oproti
            iným na šťastie s rovnakým prospechom. Maďari otvorene vystúpili, že zvešajú všetko, čo
            hlásiť sa bude k žiadostiam národa tak lojálne, tak mierne a oprávnene vysloveným. To
            pôvod povstania slovenského národa.
Nie kamarila, ako trúbili židia a Maďari po novinách a ako i doteraz za nimi trúbia
            historici maďarskí a žurnalisti židovskí s Kossuthom v čele, nie kamarila nahuckala
            Slovač na Maďarov, ale tyranstvo, krvilačnosť, haraburdáctvo maďarské vtisklo biednemu
            národu, nakoľko bol zobudený k povedomiu hodnosti ľudskej a národnej, meč a pušku do
            ruky.
Štúrova činnosť bola dosiaľ nerozlučiteľná od vystupovania všetkých nás, ktorí sme
            boli činiteľmi pri povstaní národa slovenského v rokoch meruosem a deväť. Činnosť
            Štúrovu obsiahne, ak dá Boh zdravia a pokoja, kniha štvrtá z týchto náčrtov
            životopisných.
[
1210
]
obstojateľstvami
(rus.), okolnosťami
[
1211
]
korifejovia
(z gréc.), predáci, pohlavári
[
1212
]
Bar. Jozef Eötvös
(1813 — 1871), maďarský politik a
                  spisovateľ, po vyrovnaní minister výučby a kultu. Ako taký veľmi povzniesol
                  vtedajšie uhorské školstvo.
[
1213
]
Zákon o národnostiach.
Zák. článok XLIV/1868 o
                  národnostnej rovnoprávnosti bol dosť liberálny, ale zostal vždy len na papieri.
                  Neskoršie zákony a prax zavádzali v Uhorsku jeho pravý opak na prospech
                  Maďarov.
[
1214
]
Semináre už hotové.
S revúckym slovenským gymnáziom bol
                  totiž spojený učiteľský ústav, ktorý so zrušením gymnázia tiež padol.
[
1215
]
lat. Hrozné aj vysloviť.
[
1216
]
Bela Grünwald
(1839 — 1891), maďarský politik a
                  spisovateľ. R. 1871 zvolenský podžupan a r. 1878 poslanec za Banskú Bystricu. Jeho
                  agitáciami sa začal pohon, ktorý vyvrcholil zrušením gymnázií a Matice slovenskej.
                  Bojoval proti „panslávom“ aj publicisticky (známy pamflet A felvidék = Horniaky z
                  r. 1878, na ktorý mu odpovedal pod týmže názvom dr. Michal Mudroň).
[
1217
]
fájt nemaďarských
(maď.), plemien
[
1218
]
sám sa extemporizoval
(z lat.), znenazdania natisol
[
1219
]
nie je forum appellatorium
(lat.), odvolacie miesto
[
1220
]
lat. Veľkú výsadu.
[
1221
]
Jozef Karol Viktorin
(1822 — 1874), buditeľ, kat. farár vo
                  Vyšehrade (Maďarsko, Visegrád), literát a obetavý vydavateľ.
[
1222
]
Henry Wadsworth Longfellow
(1807 — 1882), americký básnik
                  a spisovateľ, napodobňovateľ starších námetov a ľudovej poézie
[
1223
]
Bohuslava Rajská
(vlastne Antonie Reissová, 1817 — 1852),
                  česká vlastenka a spisovateľka, bola koncom mája r. 1841 so Štúrom a jeho družinou
                  viac dní v Bratislave. Svoje zážitky opísala v diele Paměti a korrespondence
                  Bohuslavy Rajské z let 1839 — 1844 (Praha 1872, v knihe Súčasníci… úryvky na str.
                  203 — 207).
[
1224
]
Dr. Josef Frič
(1804 — 1876), advokát, český buditeľ,
                  politik, horlivý zástanca češtiny. Jeho manželka bola sestrou Rajskej.
[
1225
]
pod červeným krížom
, na konci dnešnej Mudroňovej
                  ulice
[
1226
]
Viď: Z let probuzení. V Praze. Nákladem J. Otto. 1873. Str. 57 a nasl.
[
1227
]
Viď: „Slovenské pohľady“ nového behu roč. I., zväzok 6, str. 525.
[
1228
]
ruku v Králové Hradci zlámal
; nezlámal, ale vážne
                  pochrámal
[
1229
]
František Ladislav Čelakovský
(1799 — 1852), popredný
                  český básnik obrodenskej doby, od r. 1841 profesor slavistiky na univerzite vo
                  Vratislave, od r. 1849 v Prahe. Bohuslava Rajská, od r. 1845 jeho druhá manželka,
                  umrela 2. mája 1852 a nato i on čoskoro po nej.
[
1230
]
Najodstrašievajúcejší príklad zvrhlosti a ničomnosti tejto podal na sebe onen
                  vyvrheľ judášskeho podlého zradcovstva „Štěpán Launer, na Lyceum evanjelickém
                  Šťávnickém čestný professor“, v brožúrke pomenovanej
„Slovo k národu
                     svému“
. V B. Šťávnici 1847, str. 58. Tento žiak školy Štúrovej stal
                  sa Judášom majstra svojho a hľadel sa číhajúcim na neho vrahom zaľúbiť takýmito
                  surovými frázami: „Zdali ještě dlouho shovívati budete, ó Slováci, zdali ještě
                  dlouho tu prašinu Štúrovskou ve hlavách vašich trpěti budete a dopustíte, až by se
                  tato všivavá nemoc po všech údech vašich rozešla a vás všem národům za vzor
                  potupy, posměchu a zlostného hrubianstva na odiv vystavila?“ Alebo: „Ó Slováci,
                  buďtež citedlnější a nedejte si od této Štúrovské holoty jen tak co nic, to nic
                  hlupáků nadávati.“ Launer obraňuje hlupákov proti Štúrovi. Je to známa prax
                  odborníkov našich. I mne vzbúrili korheľov v Hlbokom, keď som ich karhal a ratovať
                  chtiac ľud, spolok miernosti tamže bol založil.
[
1230
]
Citovať z brožúrky Launerovej nedá sa počestnému človekovi, vytiahnuté
                  útoky a fráziky sú tie najmiernejšie z celej brožúrky, ktorá pačí od „bezbožných
                  nečistých tlam“, od „pysků jeden nakažených“, „smradu“, „hnoje“, „záchodů“ atď.
                  atď.
Čo to bolo za človeka, nech slúži toto jeho pokračovanie. Vidiac boj literárny
                  Kollárov proti slovenčine a znajúc ho byť bohatým človekom, chcel ho napumpovať,
                  prosil ho teda o peňažnú podporu, sľubujúc energicky vystúpiť proti Štúrovi.
                  Kollár bol veliký agitátor proti slovenčine, ale peniaze na to vyhadzovať nesúdil
                  za hodno. Odbyl teda chasníka, odkážuc ho na superintendenta Jozeffyho. A Launer
                  sadol na lep, lebo peňazí bolo treba. Mám list Launerov, kde takto sám seba
                  charakterizuje:
„V Šťávnici, dne 9. listop. 1847. Důstojný a Vysoceučený Pane! Před několika
                  dny prosil sem Dv. p. Kollára, aby tak dobrotivě se mnou naložil a prostřednictvím
                  svým mně u Důstojnosti Vaší jen na několik měsíců peněžitou pomoc obstaral!
                  Minulou středu obdržel sem od něho psaní, v kterém mi káže, abych se sám listovně
                  k Důstojnosti Vaší utékl a o pomoc prosil. Já Dv. p. Kollára radu uposlechnuv,
                  obracím se k Důstojnosti Vaší se synovskou důvěrou (aký bol syn Launer, vidz niže)
                  a prosím, kdyby Dobrotivost Vaše mně alespoň s 300 zl. v. č.
[
1231
]
laskavě napomoci ráčila. Věru bych neobtěžoval prosbou mou Důstojnost
                  Vaši, kdyby sem nebyl býval splozen od jednoho nešťastného člověka, který nejsa
                  chudý pomocí by mi hodnou přispěti mohl, než ale otec můj je nesmyslný skrbec a
                  otrok peněz; již od mnoha let, co spasení své v penízi hledá, musím, ejhle, takto
                  po cizích domích o pomoc žebrati. Prosil sem otce mého, aby mi jen tak, jako
                  člověku cizímu, půjčil, že mu i s úroky všecko navrátím. Ani tak se nakloniti
                  nedal!“
Takýto syn bol Launer! A tak zaslepený, že myslel môcť také hnusné reči písať
                  jednému Jozeffymu! Jozeffy, pravda, mal vždy otvorenú svoju pokladnicu pre potreby
                  chudobných a úlohy národa, ale pre túto stramu žobroniacich darebákov, otca
                  nectiacich a v národe pikle prevádzať chtiacich nebolo v nej groša. — Launer
                  zožral sa sám. Zostane táto škvrna na peknom živote vnove prebúdzajúceho sa
                  Slovenska, a má večne odstrašovať mlaď našu od bohopustého, nemravného života,
                  lebo tento plodí večne trápnu záhu po pôžitkoch telesných a množí potreby nečisté,
                  ktoré potom doženú muža až ku zrade národa a priateľa i dobrodincu svojho, ba
                  konečne až do privčasného hrobu, nad ktorým teskno a trudno je pútnikovi
                  ľudoprajnému.
[
12301230
]
spolok miernosti tamže bol založil
; Hurban venoval
                        veci brožúru Slovo o spolkách miernosti a školách nedeľných (Ban. Bystrica
                        1846).
[
12301231
]
300 zl. v. č.
= viedenského čísla
[
1233
]
lat. Ajhľa, človek! (Pôvodne Pilátov výrok.)
[
1234
]
v kocúrkovskom šepletárstve
; kocúrkovský je tu
                  malomeštiacky
[
1235
]
molochu maďarskému
; moloch bol kananejský boh slnca,
                  ktorému prinášali ľudské obete (deti). V prenesenom zmysle molochom bol i
                  maďarizátorský smer v Uhorsku, požadujúci tiež ľudské obete, totiž aby sa Slováci
                  odriekli svojho jazyka a zamenili ho za maďarský.
[
1236
]
efemérnym dymom
(z gréc.), prchavým, nestálym
[
1237
]
Z let probuzení str. 49
[
1238
]
Emanuel Hauf
, pôvodom z Rychnova nad Kněžnou, študoval
                  medicínu vo Viedni. Spriatelil sa so Slovákmi a v lete r. 1840 vykonal veľkú cestu
                  po Slovensku, ktorú opísal v Květoch VIII.
[
1239
]
remonštroval
(z lat.), odporoval
[
1240
]
lat. Časopis Slovenskie Pohľady
[
1241
]
lat. pre prílišné nadŕžanie Slovanstvu
[
1242
]
lat. Nepripúšťa sa pod tlač.
[
1243
]
mešťanosta
, hlava mesta, voleného predstavenstva
                  mestského
[
1244
]
i v tomto dualizme cirkevnom
, totiž v rozdelení
                  slovenského národa na katolícku a evanjelickú časť, medzi dve konfesie.
[
1245
]
gréc. horlivého obracania inovercov na svoju vieru
[
1246
]
franc. krajne revolučný smer
[
1247
]
Heinrich Laube
(1806 — 1884), nemecký básnik, od r. 1849
                  riaditeľ dvorného divadla vo Viedni, jeden z náčelných mužov mladonemeckého
                  hnutia.
[
1248
]
Franz Schuselka
(1811 — 1886), nemecký pokrokový
                  publicista, ako poslanec vo frankfurtskom parlamente patril k ľavici. Schuselka
                  hlásal vtedy presvedčenie, že Slovania sa musia germanizovať, ak sa chcú dostať na
                  vyššiu kultúrnu úroveň. Pre tento postoj ho rakúski Slovania nemali radi. Neskôr
                  sa však zmenil, stal sa horlivým obrancom práv všetkých národov a potom si už
                  získal i slovanské sympatie.
[
1249
]
stolicu slovanskú
, rozumej na peštianskej univerzite. Z
                  plánu sa však nestala skutočnosť.
[
1250
]
quasiliberalisti
(lat.), liberáli iba podľa mena
[
1251
]
archimedický punkt
(lat.), bod. Archimedes zo Syrakúz
                  (287? — 212 pr. n. l.), najväčší matematik starého Grécka. Keď vynašiel zákon
                  páky, údajne zvolal: „Dajte mi bod, kde by som zastal, a pohnem zemou!“ Na tento
                  jeho výrok cieli autor zmienkou o „archimedickom bode“. Tak aj Štúr chcel pohnúť
                  nehybným Slovenskom pomocou svojich novín a Tatrína.
[
1252
]
bačkorový zeman
= krpčiar, príslušník pospolitého
                  zemianstva. Bolo ho medzi šľachtou najviac, ale malo najmenší význam pre svoju
                  chudobu.
[
1253
]
Ondrej Caban
(1813 — 1860), kat. farár v Komjaticiach,
                  buditeľ, činný aj v cirkevnej spisbe
[
1254
]
Juraj Holček
(1811 — 1869), kat. farár v Jásovej, buditeľ,
                  činný i v cirkevnej a svetskej literatúre
[
1255
]
Baranom útočníka na bašty zámku.
Autor myslí na útočného
                  barana, stredoveký obliehací stroj, ktorým útočníci borili hradné múry
                  nepriateľov.
[
1256
]
opevneného hradu Siona
, biblické prirovnanie. Sion sa
                  nazýval najvyšší juhozápadný vrch v Jeruzaleme, na ktorom stál Dávidov
                  hrad.
[
1257
]
bojazlivosť predsedníctva tatrínskeho
, rozumej Michala M.
                  Hodžu, ktorý bol predsedom Tatrína s veľmi širokou právomocou.
[
1258
]
Ale radšej Tatrín stred leta… držal.
Valné zhromaždenia
                  Tatrína bývali v auguste, ale r. 1846 bolo tak až 16. — 17. septembra, čiže Hodža
                  nevyhovel Štúrovej žiadosti.
[
1259
]
Do Budína zorganizoval deputáciu… Cabana a Holčeka.
Títo
                  buditelia boli síce v záujme potvrdenia stanov Tatrína v Budíne, ale bolo to až v
                  septembri 1847, po štvrtom (a poslednom) valnom zhromaždení Tatrína. Deputácia,
                  ktorej členmi boli Štúr, Hurban a Mazúr, bola však vo Viedni ešte r. 1846 (v
                  októbri), takže Hurban sa pomýlil, keď svoju deputáciu zaraďuje časove za
                  deputáciu Cabana a Holčeka.
[
1260
]
Antonín Doležálek
(1799 — 1849), od r. 1835 riaditeľ
                  ústavu slepcov v Pešti, ktorý veľmi povzniesol, spisovateľ pedagogický. Priateľsky
                  sa stýkal s Jánom Kollárom a inými našimi buditeľmi v Pešti resp. Budíne.
[
1261
]
Zavieram pravdepodobne hlavne na Doležálka.
Ako ustálil
                  vydavateľ Štúrovej korešpondencie, adresátom nebol Doležálek, ale Martin
                  Hamuljak.
[
1262
]
8. septembra 1845.
Správny rok nie je však 1845, ale až
                  1847.
[
1263
]
Arciknieža Štefan
(1817 — 1867), syn palatína Jozefa, bol
                  od r. 1847 palatínom Uhorska. Za revolúcie mu udalosti prerástli cez hlavu, takže
                  sa vzdal svojej hodnosti, za čo musel ísť do vyhnanstva.
[
1264
]
Bar. Mikuláš Vay
(1802 — 1894), maďarský politik, bol
                  prvým radcom pri kráľ. miestodržiteľskej rade v Budíne.
[
1265
]
Taverníka
(lat.), najvyššieho pokladníka. Patril medzi
                  najvyšších uhorských krajinských hodnostárov. Býval členom miestodržiteľstva a
                  sedmopanskej tabule, sám bol predsedom osobitného súdu nad mestami a za zaujatého
                  palatína on predsedal v snemovni magnátov. Vtedy bol taverníkom gr. Gabriel
                  Keglevich (1784 — 1854), predtým župan Novohradskej, maďarský politik.
[
1266
]
Jozef Havas
(1796 — 1878), kráľ. radca a univerzitný
                  profesor, pôsobil pri miestodržiteľskej rade
[
1267
]
O.
= Anton Ottmayer
[
1268
]
Gregorovič
, vlastne Gregorić (Ján, vie sa o ňom, že bol
                  právnym praktikantom vo Viedni, bližšie dáta sú neznáme).
[
1269
]
Eugen Gerometta
(1819 — 1887), kat. kňaz, r. 1842 kaplán v
                  Dlhom Poli a r. 1844 v Bytči, kde bol potom od r. 1855 farárom. Buditeľ, činný i
                  literárne.
[
1270
]
na Maticu srbskú v Pešti
, založenú r. 1826 iniciatívou
                  spisovateľa Jovana Hadžića. Matica srbská bola vzorom pre všetky ostatné slovanské
                  Matice.
[
1271
]
dvaja slúžnodvorskovia
, slúžni (náčelníci okresnej
                  správy). Boli to Gedeon Zelenay a Florián Kochanovszky.
[
1272
]
Vašej Milosti
, vtedajšie zdvorilostné oslovenie
[
1273
]
ja teda schápal cirkevné zbrane
, vystupoval proti
                  nanucovanej cirkevnej únii na konventoch i v diele Unia… (1846).
[
1274
]
ťažkosti… s organizovaním novej deputácie tatrínskej
, Veta
                  je takto nesprávna. Nešlo o „novú“, ale o „prvú“ deputáciu v záujme Tatrína. (Por.
                  vyššie.)
[
1275
]
Tí najčelnejší vystali.
Predseda Tatrína vymenoval do
                  deputácie okrem Štúra, Hurbana a Mazúra, ešte Sama Chalupku a štyroch katolíckych
                  farárov: Juraja Bartoša, Karola Bellu, Jozefa Ščasného a Jána Paškaya.
[
1276
]
nem. Bezpečné číslo (kde je výhra naprosto istá).
[
1277
]
Juraj Holič
(1783 — 1852), od r. 1822 ev. učiteľ v
                  Skalici. Literárne činný nebol.
[
1278
]
Jediný z jeho listov mnohých mne pred r. 1848 písaných zachoval sa mi dosť v
                  dobrom stave, z ktorého nech vidí obecenstvo terajšie, aké city hýbali srdcia
                  našich mužov; kladiem ho tuná doslovne celý.
„V Lábe na panství Stupavském dne 17. Října 1844. Dvojíctihodný, Vysoceučený
                  Pane, Drazevážený Příteli! List Váš mně ještě v polovici předešlého měsíce psaný
                  jsem jen z té příčiny posud neoplatil, že Ste ráčili v něm zmínit, že se máte
                  ubírat na cestu do Tater, a dozvěděl sem se od p. Lud. Štúra ještě nedávno, že Ste
                  v ten čas ještě doma nebyl; za to mám však, že juž včil toto psaní moje Vás
                  jistotně v Hlubokém natrefí a proto odpovídám včil. Děkuju Vám upřímně a srdečně
                  za přátelské uznání toho, že i já opravdově cítím svatost a důležitost věci
                  slovenské, a snažné, ano ohnivé doléhání, nímžto ste usiloval potřebu a
                  nevyhnutelnost vzniku původní Tatransko-Slovenské literatury mne dokázat a
                  saudílnost mau vzbudit, těšilo mne velmi: slova Vaše jsau mocná, plná důmyslu a
                  let vznešených myšlenek Vašich jest tak šlechetný, jak obdivu hodný. Nenáležím
                  tehdy načistě k těm, jenžto věc túto púze proto zapovrhují, áno nenávidí, poněvadž
                  takovou jest; ale vyznati Vám předce musím, že v smýšlení mém předešlém předci
                  nejsem sklácen. Nevím proč, ale i po uvážení všech Vašich důvodů počínání Vaše
                  opravdovú starostlivost ve mně vzbuzuje, že následkové jeho nebudú tí, jichžto Vy
                  očekáváte. Hlúběji do rozložení věci se pustit nedovoluje mi nejprve to, že
                  posavád mluvnice Vašeho novéno idiomu
[
1278
]
není venku a jednotlivé vzory nářečí tohoto jsou mi ve mnohých slovách
                  nesrozumitelné, — potom při vší nepodjatosti očekávám nejprve saud mužů těch,
                  kteříž na Slovensko i učeností i horlivostí i mnohých let skušeností …vali
                  (vytrhnuté miesto) — naposledy chtěje ještě o posledním, nejúžeji nás se týkajícím
                  výjevu na Slovensku, o Tatřínu něco zmíniti, maje k tomu nekonečný řetěz práce na
                  mé šiji, vytevřen sem z … nositi … i co do času mnohými slovy lístek tento šířiti.
Poctěn sem byl od p. Štúra pozváním k Tatřínu a síce jakožto zprávce v mém
                  okolí. Idea spolku a ústavu tohoto ve své abstractnosti jest vznešená a
                  blahodárná, ona ráznou a odvážlivou rukou vyplňuje velikú a dávno od nás cítenú
                  mezeru v našem slovenském životě, anť na šlechetnú a všecké ziskužádosti práznú
                  odhodlanost odkazuje podporování, probuzování a vyvádění rozvinujícího se vtipu a
                  umělosti naších mladých vzdělanců, ona uspolčení mužů slovenských, kteří i sami
                  žádnými zvláštními výhodami neoplývají, majíce jako takoví mnoho zápasiti se všeho
                  druhu nepřízní, jen pro své vlastní stanoviště, slibuje vyhověti nesčíslným
                  potřebám lidu našeho, co do opravdové národní osvěty zcela na sebe zanechaného. I
                  kterakby tedy pozvání toto nebylo srdce mé hluboko cítěnou radostí proniklo!“ A
                  ešte dokladá potom nárady daktoré k lepšiemu rozšíreniu Tatrína a súkromnú svoju
                  záležitosť s občanmi hlbockými pripomínajúc podpísal sa: „Vašemu dalšímu
                  přátelskému smýšlení co nejuctivěji poroučen s upřímnou a srdečnou vážností
                  zůstávám Dvojíctihodnosti Vaší snažný ctitel Pavel Mazúr.“
[
12781278
]
Vašeho nového idiomu
, rozumej spisovnej
                        slovenčiny
[
1280
]
lat. Traja tvoria spoločnosť. (Je to ináče známa zásada rímskeho práva.)
[
1281
]
bol som Tomášom proti Ľudovítovi
, totiž neveriacim Tomášom
                  (novozákonný výraz)
[
1282
]
Išli sme… do Viedne.
Prišli ta 24. októbra 1846.
[
1283
]
Arcivojvoda Ľudvik, Jozef Anton
(1784 — 1864), ktorý bol
                  na čele štátnej konferencie, a v skutočnosti bol spoluvládcom Ferdinanda I. (V.).
                  Veľmi rozhodne sa vzpieral všetkým pokrokovejším snahám.
[
1284
]
k zvláštnej signatúre prosby našej
, totiž príslušnú
                  žiadosť, v tomto prípade tatrínsku, bolo treba vlastnoručne signovať, aby ju potom
                  mohol prerokovať príslušný najvyšší štátny úrad. Kde nebolo signatúry, žiadosť
                  išla bez ďalšieho do archívu.
[
1285
]
kráľovskému kancelárovi a rade v Budíne
; kancelár bol
                  šéfom uhorskej dvornej kancelárie vo Viedni (o nej sme už hovorili). Radou sa
                  rozumie miestodržiteľská rada v Budíne, ktorá musela dostať príslušný spis na
                  ďalšie konanie od dvornej kancelárie z Viedne.
[
1286
]
Gr. Anton Mailáth
(1801 — 1873), maďarský politik, bol od
                  r. 1833 vicekancelárom a za snemu r. 1839/40 už kancelárom. Politicky bol činný i
                  v šesťdesiatych rokoch.
[
1287
]
s uschytením
(srb. s ushićenjem), s oduševnením
[
1288
]
Gr. Juraj Apponyi
(1808 — 1899), uhorský reakčný politik,
                  stal sa r. 1846 vicekancelárom a r. 1847 najvyšším uhorským dvorným
                  kancelárom.
[
1289
]
slovanskú stolicu na univerzite záhrebskej
, Hurban sa tu
                  zmýlil, išlo o kráľovskú akadémiu v Záhrebe, založenú r. 1766 a majúcu dve
                  fakulty, právnickú a filozofickú. Univerzitu dostali Chorváti až r. 1874.
[
1290
]
Petar II. Petrović Njegoš
(1813 — 1851), od r. 1830
                  panovník Čiernej Hory, posledné knieža a biskup v jednej osobe, veľký srbský
                  básnik. R. 1847 zložil na Štúrovu počesť osobitnú báseň (Vladika — Lj. Šturu,
                  Biskup — Ľudovítovi Štúrovi).
[
1291
]
Po smrti Doležalovej.
Michal Dionýz Doležal (1783 — 1846),
                  bol od r. 1829 do smrti ev. farárom v slovenskom sbore modranskom.
[
1292
]
nem. Čašník! Dve fľašky Johannisbergeru! (vína z „Jánovho vrchu“).
[
1293
]
dva vysoké cylindre
(z gréc.), sklenené fľaše s brúseným
                  hrdlom
[
1294
]
nem. Je to presne dvanásť zlatých a víno šesť zlatých, všetko spolu
                  dvadsaťsedem zlatých.
[
1295
]
viedenské číslo
; podľa Hurbanovho opisu vidieť, že jedlo
                  samo stálo 12 zlatých, kým víno stálo 6 zlatých, ale v konvenčnej mene, čiže na
                  bežnú menu (papierovú, šajnovú) to bolo dva a polkrát viac: 15 zlatých. Mazúr
                  preto platil 27 zlatých v bežnej mene.
[
1296
]
nem. Cena v konventionálnej mene.
[
1297
]
lat. Každé porovnanie kuľhá.
[
1298
]
Pius IX.
(Ján Mária Mastai-Ferretti, 1792 — 1878), pápežom
                  bol od r. 1846. Bojoval proti liberalizmu a zvolal vatikánsky koncil (cirkevný
                  snem), ktorý vyhlásil článok viery o „pápežskej neomylnosti z katedry“ (pri
                  úradnom vystupovaní).
[
1299
]
zmarený bol maďarským palatínom
, rozumej arcikniežaťom
                  Jozefom, ktorého sme už charakterizovali po tejto stránke.
[
1300
]
prešporských matadorov
(špan.), výtečníkov
[
1301
]
Súc zobudený kurátormi
(lat.), sborovými funkcionármi.
                  Mali na starosti majetkové hospodárenie cirkevného sboru.
[
1302
]
Dietálni Chorváti a Srbi
, ktorí prišli do Bratislavy z
                  príležitosti diéty (zasadnutia uhorského snemu).
[
1303
]
Jozef Ferenc
, úradný prekladateľ za trvania snemového
                  zasadnutia. R. 1845 sa spomína ako súdny notár v Záhrebe a od r. 1853 ako profesor
                  slavistiky na univerzite v Pešti.
[
1304
]
Vladimir Zdelar
, v zápisnici bratislavskej Srbskej čitárne
                  vyskytuje sa v škol. roku 1843/44 ako jej predseda.
[
1305
]
Vladovit Zorec
, bližšie neznámy. Spomína ho Ján Francisci
                  vo Vlastnom životopise (1956, 109), že bol „výtečný spevák“. Uvádza ho medzi
                  patvaristami a jurátmi, ktorých si zapamätal z bratislavského snemu.
[
1306
]
Dimitrije Protić
, v škol. roku 1843/44 bol Členom Srbskej
                  čitárne v Bratislave. Podľa triednej knihy lýcea bol vtedy dvadsaťštyriročným
                  právnikom a pochádzal z Čakovej, v Temešskej stolici.
[
1307
]
Djordje Popović
bol v škol. roku 1843/44 tajomníkom
                  spomenutej Srbskej čitárne. Podľa triednej knihy lýcea bol devätnásťročným
                  poslucháčom fyziky a pochádzal z Nového Sadu.
[
1308
]
Sergije Birimac
bol v škol. roku 1843/44 zapisovateľom
                  Srbskej čitárne.
[
1309
]
Bogoboj Demetrović
(Dimitrijević) bol v škol. roku 1843/44
                  člen výboru Srbskej čitárne. Podľa triednej knihy lýcea bol sedemnásťročným
                  poslucháčom fyziky a pochádzal z Vršca, kde bol jeho otec Pantaleon
                  obchodníkom.
[
1310
]
Jovan Damjanović
bol v škol. roku 1843/44 členom Srbskej
                  čitárne v Bratislave.
[
1311
]
Marko Barabaš
vyskytuje sa v zápisnici Srbskej čitárne v
                  škol. roku 1843/44 ako jej člen. Bol teda Srb a nie Chorvát, ako uvádza
                  Hurban.
[
1312
]
Gustáv Hlovík
bol podľa triednej knihy lýcea v škol. roku
                  1843/44 dvadsaťjedenročným poslucháčom teológie a pochádzal zo Svábolaszi (z
                  Biharskej). Keďže však bol synom Adama, ev. farára-seniora, je zrejmé, že sa tam
                  len narodil, ale že mal bydlisko v Giraltovciach, vtedajšom otcovom pôsobišti. —
                  Ostatných Hurbanových návštevníkov nebolo možno bližšie určiť.
[
1313
]
pri slávnosti Zriniho v Záhrebe
, išlo o slávnosť na tristé
                  výročie Mikuláša Šubića Zrinského, sigetského hrdinu (1866)
[
1314
]
kučigazda
(chorv.), domáci pán
[
1315
]
lat. Slávne stavy a rady!
[
1316
]
Odpoveď na Odpoveď J. M. Hurbana…
(Bratislava 1847)
[
1317
]
so šornálmi svojimi
(z franc.), časopismi
[
1318
]
zostavil frazeológiu
(gréc.), zbierku charakteristických
                  výrazov
[
1319
]
Pressburgerica
, posmešné pomenovanie Pressburger
                  Zeitungu
[
1320
]
Zrcadlo Slovenska
(Pešť 1844) bolo síce dielo Benjamína
                  Prav. Červenáka, ale úvod a Červenákov životopis tam napísal Hurban.
[
1321
]
maď. Nitrou pomenovaný almanach.
[
1322
]
maď. beznáboženskosťou
[
1323
]
maď. odcudzovať
[
1324
]
maď. blahodarnú
[
1325
]
Z manichejských bludov.
Manicheizmus hlásal dualizmus
                  dobra-svetla a zla-tmy, učil o dvoch dušiach v človeku, prevteľovaní duší a
                  i.
[
1326
]
Hierarchie a slepohorlivého puseyzmu blbé zásady.
Pod
                  gréc. slovom hierarchie Hurbanovi nepriatelia tvrdili, že Hurban chce nadvládu
                  kňazov nad svetskými v evanjelickej cirkvi. Puseyzmus mal názov podľa Edwarda
                  Bouverie Puseya, jedného z vodcov tzv. oxfordského hnutia v anglikánskej cirkvi,
                  ktoré po r. 1833 bolo viac cirkevníckym smerom a zdôrazňovalo katolícke prvky v
                  anglikanizme, aj keď zostávalo inak protestantským a stálo bokom od
                  rímskokatolíckej cirkvi.
[
1327
]
maď. Vysokej škole (preháňanie, lebo na lýceu sa vyučovali len niektoré
                  vysokoškolské predmety, inak zodpovedalo neskoršiemu osemtriednemu
                  gymnáziu).
[
1328
]
lat. namaľovaní panáci
[
1329
]
povrchných šabličkárov
, zemanov. Čo aký chudobný zeman,
                  ale šabľu musel mať, aby bolo vidieť, že patrí k výsadnému „národu“, majúcemu
                  politické práva.
[
1330
]
lat. Slovutný pane.
[
1331
]
sedeli tam ako takí Esovia
, ako túzi v kartách, totiž
                  namaľovaní panáci (ktorí práve preto nič nemôžu, že sú len namaľovaní a nie
                  skutoční).
[
1332
]
mňa i pána brata
, rozumej Karola Štúra, vtedy už
                  modranského farára
[
1333
]
lat. zásady
[
1334
]
lat. namôjveru
[
1335
]
„Marasztáse“
(maď.), zdržiavania farárov. V kalvínskej
                  cirkvi uhorskej vyvinulo sa totiž obyčajové právo „papmarasztás“ (zdržiavanie
                  kňaza). Podľa neho bol každý farár povinný poďakovať sa z úradu po presne určenom
                  období a ak ho vtedy jeho cirkevníci nezdržiavali (marasztalni, odtiaľ vzniklo
                  potom „papmarasztás“), musel si hľadať inú faru. Aby vyhli prípadnému
                  nezdržiavaniu, kalvínski farári všemožne sa usilovali nakloniť si cirkevníkov,
                  takže pôvodne dobre mienená inštitúcia stala sa nástrojom demoralizovania u
                  farárov a šikanovania u cirkevníkov.
[
1336
]
lat. kvitnúť (dosl. v kvete)
[
1337
]
lat. ostatne
[
1338
]
Pred nás v Nitre, a tam mám i ja čo hovoriť do toho.
Hurbanovu vec musel najprv vybaviť nitriansky seniorát, kde bol Justh seniorálnym
                  dozorcom. Ako taký mal na vybavenie veci vskutku značný vplyv.
[
1339
]
pod predsedníctvom seniora Roya
, Jána (1792 — 1849), ktorý
                  bol farárom v Novom Meste nad Váhom. Seniorom bol od r. 1838.
[
1340
]
i rúbať do luterákov
, totiž do ich nositeľov,
                  kňazov
[
1341
]
z gréc. vlády politikov
[
1342
]
Štefan Konrád
, Michalov otec, známy tým, že bol r. 1848 po
                  septembrovej výprave predsedom štatariálneho súdu v Senici nad slovenskými
                  povstalcami. — Iných zemanov okrem Gedeona Zelenaya, známeho štváča a
                  maďarizátora, nebolo možno charakterizovať.
[
1343
]
Michal Konrád
(Conrád) z Kunova, syn Štefana, advokáta,
                  podpísal zákony lýcea v škol. roku 1832/33 ako pätnásťročný. Prišiel na lýceum zo
                  senickej školy.
[
1344
]
Bola v tom rade i skalická menovaná, ale omylom, lebo ako Lichard vysvetlil, on
                  chcel povolať dekana, ale inšpektor odvolal sa na akúsi imunitu (imunitu (lat.),
                  nedotknuteľnosť, ochranu, skôr však exemciu (lat.), výnimku, aby sa totiž právomoc
                  dekana nevzťahovala na Skalicu.), grófom Zayom, generálnym inšpektorom Skalici ako
                  kráľovskému slobodnému mestu prisúdenú.
[
1345
]
Karol Pavel Steltzer
, už známy, ev. farár v Holíči. Nebol
                  slovenského zmýšľania.
[
1346
]
Dôvodom namiereným na osobu.
[
1347
]
príležitosti poslali
, rozumej povozy
[
1348
]
nem. Rušitelia mieru
[
1349
]
lat. rozhodne
[
1350
]
lat. Pánikov takého spôsobu
[
1351
]
pre jeho extemporizovanie
(lat.) tu: predkladanie (skoro
                  až vymýšľanie)
[
1352
]
k otázkam konfesie augšpurskej
, vyznania viery z r. 1530.
                  Prívrženci únie v Uhorsku, rozumie sa, bagatelizovali i toto vierovyznanie, i
                  všetky ostatné evanjelické symbolické knihy, aby tým ľahšie mohli dosiahnuť
                  uzavretie únie medzi kalvínmi a evanjelikmi. Hurban, ktorý vedel, ako obchádzajú
                  unisti práve konfesionálne rozdiely, začal poukazovaním na ne svoju obranu.
[
1353
]
odmietol prísahu na symbola
(lat.), symbolické, čiže
                  vierovyznanské knihy evanjelickej cirkvi
[
1354
]
Tu strhli lom a krik šabličkári, tváriac sa pokrytsky, že chcú obraňovať
                  autoritu biskupa, naši zas kričali: „Ita est, audiamus!“(lat. Tak je, čujme!)
                  Prezídium-Justh energicky uložil pokoj.
[
1355
]
lat. účastníci augšburského vyznania
[
1356
]
socii tejto konfesie
(lat.), spoločníci
[
1357
]
proti synkretizmu
(z gréc.), spájanie rôznych náhľadov v
                  jeden celok, bez ohľadu na rozpory, ktoré pritom zostávajú. Synkretisti boli ináč
                  v protestantskej teológii stúpenci Juraja Calixta v 18. storočí, snažiaci sa o
                  jednotu medzi protestantizmom a katolicizmom na podklade apoštolského vyznania
                  viery.
[
1358
]
limitovanej… kráľovskou cenzúrou
(lat.), ohraničenej. Čo
                  cenzúra prepustila ako nezávadné, proti tomu nesmú nič namietať ani Hurbanovi
                  protivníci.
[
1359
]
z výrokov Otcov
, rozumej cirkevných otcov. (Vynikajúcich
                  cirkevných spisovateľov z najstarších čias kresťanstva.)
[
1360
]
lat. smelých osočovateľov
[
1361
]
lat. Od dištriktuálneho konventu zle oboznámeného k dištriktuálnemu konventu
                  lepšie oboznámenému.
[
1362
]
ortodoxná cirkev luteránska
(z gréc.), pravoverná.
                  Ortodoxia, na ktorú sa Hurban odvolával, bola, pravda, v príkrej protive k snahám
                  unistov.
[
1363
]
aby vinica jej rozrývaná bola
, novozákonný obraz
[
1364
]
lat. Naozaj neveríme, naozaj neveríme.
[
1365
]
lat. Verím v Boha Otca všemohúceho, stvoriteľa neba i zeme, aj v Ježiša Krista,
                  Syna jeho jediného, Pána nášho, ktorý sa počal z Ducha Svätého, narodil sa z Márie
                  panny, trpel pod Pontským Pilátom, bol ukrižovaný, zomrel a bol pochovaný, vstúpil
                  do pekiel, na tretí deň vstal z mŕtvych, vstúpil na nebesia, sedí po Otcovej
                  pravici, odkiaľ príde súdiť živých aj mŕtvych. Verím v Ducha svätého, svätú cirkev
                  všeobecnú, svätých obcovanie, hriechov odpustenie, tela z mŕtvych vzkriesenie a v
                  život večný, amen.
[
1366
]
moje spisy apologetické
(z gréc.), obranné, brániace
                  cirkev a jej učenie
[
1367
]
keď vindikujem stavu cirkevnému
(lat.), prisvojujem
                  kňazstvu ako takému
[
1368
]
lat. Na hospodárskej tabuli, v ktorej sa vykladajú niektoré krásne výroky zo
                  Svätého písma, pre všetky posvätné stavy a rady, ktorými myšlienkami tak akoby
                  výhradne im určeným poučením sa títo napomínajú na povinnosti a služby.
[
1369
]
maď. Premenia úlohy a dokonale popletú okruh pôsobnosti už podľa svojej povahy
                  oddelených, duchovné alebo telesné veci spravujúcich úradov.
[
1370
]
3lat. Nemiešajú sväté s obecným.
[
1371
]
maď. Blahodarnú vec únie podlými zbraňami zahubiť.
[
1372
]
lat. Mieša štvorce s kruhmi.
[
1373
]
gréc. Vyrovnávanie rozporov pomocou ústupkov a na škodu zásad.
[
1374
]
Separirovaní luteráni.
Takí, ktorí po cirkevnej únii
                  (podobnú urobili v Prusku medzi luteránmi a kalvínmi) nezostali v rámci pôvodnej
                  evanjelickej cirkvi, ale oddelili sa i od tej, aby len mohli nehatene zostávať pri
                  svojom plnokrvnom luteranizme.
[
1375
]
maď. Blahodarnosť únie!
[
1376
]
maď. podlá
[
1377
]
lat. Augšburské vyznanie a symbolické knihy.
[
1378
]
maď. hubím, kazím
[
1379
]
lat. teda
[
1380
]
lat. Keď nie, tak nie.
[
1381
]
lat. koľko len vládali
[
1382
]
proti zásadám fundamentálnym
(z lat.), základným
[
1383
]
Aby cenzúra preventívna
(z lat.), predbežná, ktorá
                  cenzuruje spisy resp. články ešte pred ich uverejnením. Čo neprepustila, nesmelo
                  vyjsť legálne v tlači.
[
1384
]
lat. vyobcujúc
[
1385
]
lat. pred ľudom (verejne)
[
1386
]
na súdy a konzistóriá
(lat.), cirkevné rozhodujúce
                  miesta
[
1387
]
lat. Povedal som a uspokojil som si svedomie.
[
1388
]
Juraj Holuby
(1797 — 1864), ev. farár v Lubinej, otec
                  mučeníka Karola a vedca Jozefa Ľudovíta Holubyho.
[
1389
]
Pavel Štefánik
(1799—1861), ev. farár v Krajnom
[
1390
]
vysiela sa deputácia seniorálna
, osobitný výbor
[
1391
]
lat. jadro veci
[
1392
]
lat. vyslovení právnici
[
1393
]
lat. prosím
[
1394
]
lat. prosím najponíženejšie
[
1395
]
Gróf Zay a Karol Adamiš, farár horno-zelenický, napísali proti mojej „Únii“
                  brožúrku pod titulom:
„Nepředpojaté náhledy o unii Evanjelíků Aug. a
                     Helv. Vyznání v království uherském etc.
v Prešporku tiskem K. Fr.
                  Wiganda, s. str. 19. Túto brožúrku som ja v Slovenských pohľadoch, staršieho behu,
                  diel I., zv. 2., na str. 55 — 61 r. 1847, a obstaral som v 1000 výtiskoch
                  separátny odtisk. Tu bola radosť veliká v Izraeli maďarskom, lebo som ja tu samého
                  pána generálneho inšpektora a grófa Zayho nemilosrdnou logikou chytal za slová a
                  tepal i rozum, i vieru a vyznanie jeho. Tak nepísal nikto vraj o tejto autorite
                  celého maďarsko-unistického sveta. Za to mali všetci, že už teraz ma pricviknú. Ba
                  huckali samého grófa na mňa, aby vraj už autoritatívne vystúpil proti mne. Zay bol
                  liberálny, neposlúchol ich, odvetiac: „Ja som si vzal slobodu písať proti
                  Hurbanovi, musím mu nechať slobodu úplnú písať proti mne.“ Bezpochyby rozpomenul
                  sa zase na napomenutie, ktoré mu dal otec jeho, podľa vlastného jeho výroku. Hodža
                  nám túto vec zachoval v liste svojom na superintendenta Jozeffyho zo dňa 24.
                  apríla 1643. O tom čase, ako i z môjho vypravovania vysvitá, mal génius tohoto
                  klátivého muža svoje jasné doby, v ktorých viacej mu platila pravda než priazeň
                  sveta. Hodža píše: „Důstojný pan Stromsky se pro jakousi řeč rozpadnul se Zaym.
                  Zay prý se osvědčil, že jaknáhle na budaucím sněmu věc Slavismu dokončena bude, on
                  svůj úřad složí. Pan Stromsky mu na to odpověděl: „Es wird gewiss Niemand so
                  unverschämt sein, sich Ihnen aufzudringen“. (nem. Istotne nikto nebude taký
                  bezočivý, aby sa vám natískal.) „Však, dí Zay, mně to už můj otec radil, abych s
                  kněžími a professory žádného činění neměl.“ Nu to by výborně bylo. Zayho otec
                  bezpochyby vedel, čo v jeho synáčkovi väzí a po čom duša jeho piští, a preto ho
                  napomínal, aby mužom týmto v ich ťažkom úrade a povolaní prekážky nečinil, ani do
                  ich povolania nemiešal sa. On sám zaiste, ten starý Imrich Zay, nebol haraburdák,
                  ale vážil si, ako náleží, stav kňazský a učiteľský, znal totiž, že v tomto stave
                  žije cirkev a o nich opiera sa najúčinlivejšie. On obcúval s kňazmi a učiteľmi na
                  panstvách svojich milerád, on skrz nich dobre činil cirkevníkom, ich dietkam a bol
                  skutočný patronus ecclesiae. (lat. Ochranca cirkvi.) Buď mu i tu pamiatka jeho
                  obnovená k zahanbeniu synáčka jeho Karola!
[
1396
]
Samuel Kanka
bol ev. farárom v Chorvátskom Gróbe.
[
1397
]
nem. poňatia
[
1398
]
falanx slovenských prebudených evanjelikov
(gréc.),
                  vojenský šík
[
1399
]
Libertínské živobytie.
Narážka na rímskych prepustencov,
                  ktorí — aj keď boli z otroctva prepustení na slobodu — jednako boli zúčastnení na
                  občianskych právach citeľne v skromnejšej miere ako občania, ktorí boli od
                  narodenia slobodní.
[
1400
]
akýsi Lódi
, pseudonym Ľudovíta Szeberényiho (1820 — 1875),
                  neskoršieho ev. farára-profesora v Bratislave. Narodil sa v Maglóde, preto sa
                  nazval [Mag]Lódi = Maglódsky.
[
1401
]
1lat. peklo podnecovali
[
1402
]
V Dragutinovi.
Bol to Karl Georg Rumy (1780 — 1847),
                  spišský Nemec, profesor, plodný uhorský spisovateľ. Ako evanjelik (neskoršie
                  konvertoval na katolíctvo) bol profesorom na srbskom gymnáziu v Sriemskych
                  Karlovciach, preto si vzal pseudonym Dragutin (vyjadruje to isté, čo
                  Karol).
[
1403
]
maď. dosl. ujo z psej retiazky (komická figúra maďarských humoristických
                  časopisov)
[
1404
]
K tým kmotrom Zaoskom
, humoristická postava starého
                  Černokňažníka. Podobná postava bola v maďarskom humore postava Kutyaláncosa:
                  obidvaja s múdrou tvárou debatovali o vysokých veciach, ktorým nerozumeli.
[
1405
]
dve na tri
[
1406
]
lat. zástupca ľudu
[
1407
]
lat. drahá vlasť, sladké Uhorsko
[
1408
]
Ochranných mýt.
Mohlo ísť o vnútrozemné clá, akých bolo
                  vtedy dosť v Uhorsku, ale mohli sa tým rozumieť i ochranné clá, vyberané od
                  cudzozemského tovaru, pri ktorých sa tým sledovala ochrana vlastného (doma
                  vyrábaného) tovaru.
[
1409
]
maď. Maďar, na more.
[
1410
]
Poliaci mali v moci svojej pomoria a vydobyli si daraz brehy baltické
                     od Švédov.
V torunskom mieri r. 1466 získalo Poľsko od rehole
                  nemeckých križiakov Pomorie, Chelmsko a Západné Prusko. Vo vojne r. 1562 — 71
                  opanovalo väčšiu časť Livonska, o ktoré bojovalo so Švédskom, Dánskom a najmä s
                  Ruskom. V novej vojne r. 1617 zaujali Švédi Livonsko a väčšiu časť Západného
                  Pruska, ktoré vrátili Poliakom až r. 1635. Mierom v Olive r. 1660 však Švédsko
                  podržalo Livonsko až po rieku Dvinu.
[
1411
]
senát v Grodne
, poľská horná snemovňa; musel privoliť r.
                  1793 druhému deleniu Poľska. Vtedy si už zo zmenšeného Poľska (prvé delenie bolo
                  r. 1772) zobrali veľké územia Rusko a Prusko.
[
1412
]
Junácke sa pozdvihnutie Poľsky.
Štúr mieri na situáciu po
                  druhom delení Poľska. Vtedy totiž generáli Antoni Madaliński, Tadeusz Kościuszko a
                  Józef Wodzicki vyhlásili 24. marca 1794 v Krakove povstanie proti okupantom. Po
                  počiatočných víťazstvách Kościuszko, vyhlásený za diktátora, utrpel porážku pri
                  Maciejowiciach (10. októbra 1794), takže povstanie sa nevydarilo. Po ňom
                  nasledovalo r. 1795 tretie a definitívne rozdelenie Poľska.
[
1413
]
Pod urbárskou poddanosťou a starootcovstvom stenajúca!
Urbárom sa nazýval súhrn práv a povinností — predovšetkým povinností — poddaných
                  voči zemským pánom, majiteľom pôdy. Pod starootcovstvom stenala zemianska pôda,
                  ktorá patrila bezprostredne zemskému pánovi. Starootcovstvo (lat. aviticitas),
                  inak dedovizeň znamenalo, že majetky, pozostalé po predkovi-nadobúdateľovi (prvom
                  zemanovi v patričnej rodine) jeho dedič a právny nástupca spravidla nemohol
                  scudziť (predať, darovať), ani za svojho života, ani pre prípad svojej smrti.
                  Všetky majetky museli zostať v tej istej šľachtickej rodine, kým len žil niektorý
                  potomok predka-nadobúdateľa. V takýchto okolnostiach, pochopiteľne, nebol možný
                  ani nijaký úver. Bola však možná záložná držba (dočasný prevod vlastníctva z
                  dlžníka-požičiavateľa na veriteľa-požičiavajúceho) a táto možnosť sa hojne i
                  využívala.
[
1414
]
kapitál na nich vynaložený amortizovali
(z lat.), umorili.
                  (Postupne by posplácali istinu spolu s úrokmi.)
[
1415
]
oklauzulovanom odkupe
(z lat.), sťaženom všelijakými
                  výhradami a výhodami na prospech niekdajších zemepánov.
[
1416
]
lat. Požívacie právo (užívanie cudzej veci a požívanie jej výťažkov, napr.
                  plodov ovocia).
[
1417
]
v bandériách
(lat. = zástava), v uhorskom jazdnom vojsku.
                  Rozlišovali sa stoličné a kráľovské bandériá. Karol Róbert dovolil magnátom
                  (veľmožom, najväčším a najbohatším šľachticom), že smú mať vlastné bandériá,
                  oddiely, ak postavia do poľa aspoň tisíc mužov. Bandériá zanikli po moháčskej
                  pohrome r. 1526.
[
1418
]
lat. O mne, bezo mňa.
[
1419
]
O mne, so mnou.
[
1420
]
sluhovia a rabi
, otroci
[
1421
]
jedného milénia
(lat.), tisícročia
[
1422
]
Daniel O’Connell
(1775 — 1845), írsky politik, advokát v
                  Dubline. Najprv bol za úplné odtrhnutie Írska od Anglicka, neskoršie sa usiloval
                  len o ich federatívny pomer. Od r. 1828 bol predstaviteľom Írska v anglickej
                  dolnej snemovni a v štyidsiatych rokoch 19. storočia organizoval národné
                  manifestácie za írsku emancipáciu (oslobodenie), odmietal však snahy Mladoírčanov
                  o násilný prevrat.
[
1423
]
inších haluzí priemyselných
, rozumej odvetví
[
1424
]
útrat dietálnych a insurekcionálnych
(lat.), snemových a
                  všeobecnej zemianskej mobilizácie za vojny. Posledná taká insurekcia bola za
                  napoleonských vojen r. 1809, ale zemianske insurekcionálne oddiely utrpeli od
                  francúzskeho vojska spolu s riadnou rakúskou armádou veľkú porážku. Potom už
                  insurekciu nezvolávali.
[
1425
]
platí domácu daň
, ktorá slúžila na úhradu vlastných
                  výdavkov jednotlivých uhorských stolíc.
[
1426
]
platievalo aj vojenskú daň
, na vydržiavanie vojska
[
1427
]
nedostatok… vodovodov
, rozumej kanálov. („Vodovod“ bol
                  Štúrov pokus o novotvar, ktorý tu Hurban bez zmeny preberá.)
[
1428
]
nedostatok katastru
, pri katastrálnom popise mal sa presne
                  zachytiť celokrajinský stav nehnuteľností v Uhorsku.
[
1429
]
Vo Vladislavovom VII. dekréte.
Ide o kráľa Vladislava II.
                  Jagelovca (1456 — 1516), slabého nástupcu Matejovho, kráľa od r. 1490.
[
1430
]
prvý článok od r. 1608
, rozumej článok zákona z toho
                  roku
[
1431
]
siedmim banským mestám
, ktoré boli všetky na Slovensku
                  (Kremnica, Banská Štiavnica, Banská Bystrica, Banská Belá, Nová Baňa, Pukanec a
                  Ľubietová).
[
1432
]
volení mešťania
, totiž tí, ktorí mali právo voliť
                  mestských úradníkov a vyslancov na snem. Boli to členovia mestskej vonkajšej rady,
                  čiže volenej obce.
[
1433
]
bez privolenia komory
, rozumej kráľovskej komory, úradu,
                  ustanoveného na spravovanie kráľovských dôchodkov.
[
1434
]
zo školy dispozičných jasličiek
, z tzv. dispozičného
                  fondu, ktorým uhorská vláda mohla disponovať bez účtovacej povinnosti, a teda,
                  pravdaže, aj bez kontroly, na čo sa vynaložili patričné veľké sumy. (Jasličky je
                  tiež posmešné a je len trochu jemnejšie ako „válov“.)
[
1435
]
klasickej zeme helénskej
, gréckej. Gréci sami seba
                  nazývali Helénmi.
[
1436
]
ťať museli Slovania Hunov, Kozarov
atď., všetko to boli
                  divé národy, ktoré postupne vpadali do civilizovanej Európy a proti ktorým sa
                  museli Slovania brániť veľmi dlho a s krajným vypätím síl.
[
1437
]
Frankovia
boli tiež pôvodne Germáni. Na území starej
                  Gallie sa porománčili a dali krajine svoje meno (Francúzsko).
[
1438
]
I obce sa u Slovanov omnoho neskoršie zakladali.
Obcami tu
                  treba rozumieť krajiny, štátne útvary.
[
1439
]
v dobe Žigmundovcov
, posledných dvoch kráľov z rodu
                  Jagelovcov, Žigmunda I. (1506 — 48) a Žigmunda II. (1548 — 72).
[
1440
]
Mikuláš Kopernik
(1471 — 1545), slávny poľský hvezdár,
                  objaviteľ heliocentrickej sústavy.
[
1441
]
Adam Zalužanský ze Zalužan
(1555 — 1613), lekár, profesor
                  a rektor univerzity v Prahe, prvý český botanik, ktorý písal o botanike samostatne
                  a nespojoval ju s lekárstvom.
[
1442
]
francúzsky prevrat
, francúzska buržoázna revolúcia v 18.
                  storočí (1789 — 1799)
[
1443
]
Benniot Camille Desmoulins
(1760 — 1794), francúzsky
                  radikálny politik, bojoval spolu s Dantonom proti Robespierrovej hrôzovláde;
                  Robespierre ich dal oboch popraviť.
[
1444
]
tie attilovské výpravy
, výsmešok z odporcov Slovanov,
                  ktorí vo všetkom videli „panslavizmus“ a podkladali slovanským snahám také
                  dobyvateľské úmysly, aké mal kedysi Attila.
[
1445
]
Zachytil sa emancipovať židov
(lat.), vyslobodiť ich z
                  dovtedajších tradičných obmedzení. Výraz „odkundesov“ netreba chápať ako
                  nenávistnú charakteristiku, ale prosto ako vyjadrenie toho, že išlo o
                  prisťahovalcov z najrôznejších strán sveta.
[
1446
]
Pod menom známej bully „habeas corpus“.
Habeascorpusact je
                  základný anglický štátny zákon z r. 1679, vydaný na ochranu osobnej slobody. Mohol
                  byť vyzdvihnutý len v časoch verejného nebezpečenstva, a to s povolením
                  parlamentu. (Lat. názov habeas corpus = maj si telo, bol názov zatykača z čias,
                  keď v Anglicku bola ešte úradnou rečou latinčina.)
[
1447
]
na jarmokoch pod súd jarmočný
, ktorý bol vlastne potrebný
                  pre výkon tržnej polície. Zemani, pravda, nespadali ani pod tento špeciálny
                  súd.
[
1448
]
Vidz: „Az 1847 — 8 Sajtó törvény“ a „Az 1867-ki Május 17-én kelt Miniszteri
                  Rendelet Sajtóvétségek felett itélendő Esküdtszékek falállítása iránt. Pest.
                  1867.“(maď. Tlačový zákon z roku 1847 — 48. — Ministerské nariadenie zo 17. mája
                  1867 o zriadení porotných súdov na súdenie tlačových prečinov. Pešť 1867.) § 1:
                  „Myšlienky svoje cestou tlače každý môže slobodne zdeľovať a slobodne rozširovať.“
                  Po celý čas môjho väzenia mal som § tento v jeho originále nad posteľou zavesený
                  abych nezabudol, ako Maďari vedia svoj zákon vykladať, keď ho Slovák užiť chce ku
                  svojmu dobrému. Jeden raz ma navštívil povestný Ernest Simonyi,
[
1448
]
a vidiac tento nápis, usmial sa a povedal: „Hja, u nás ešte zákon málo
                  platí. Ja som počul, že ste sa pri obrane zmužile držali a nežobrali o zmilovanie
                  pánov porotcov.“ — „Ani nebudem nikdy,“ odvetil som, „lebo: „Gondolatait sajtó
                  útján“ (maď. Svoje myšlienky tlačou atď.) atď.
[
14481448
]
Ernest Simonyi
(1821 — 1882), maďarský politik a
                        historický bádateľ. V čase návštevy u Hurbana bol poslancom nezávislej
                        strany (kossuthovskej, nesúhlasiacej s vyrovnaním z r. 1867).
[
1450
]
„Čomu nás učia dejiny?“
, tento článok vyšiel v
                  Pešťbudínskych vedomostiach IX, 1869, č. 2, 4, 5, 7, 9. O Hurbanovom procese vyšla
                  osobitná publikácia pod názvom Tlačová pravota Dr. Joz. Milosl. Hurbana,
                  pokonávaná pred porotným súdom v Pešti dňa 21. októbra 1869 (Budín 1869). V nej je
                  zhrnutý celý materiál procesu.
[
1451
]
dobre spieva spevec slovanský
, totiž Ján Kollár. Štúr tu
                  parafrazuje jeho epigram („nápis“) Horlič: „Národ tak považuj, jediné jako nádobu
                  lidství,/ a vždy voláš-li ,Slovan‘, nechť se ti ozve ,človek‘.“
[
1452
]
Mravné a náboženské vyučovanie najviacej na človeka
                     pôsobí…
Je to tiež jeden z dôvodov, ktorým Štúr argumentuje za
                  materinskú reč v slovenských školách, a to i vyšších (gymnáziá a pod.). Neznamená
                  to však nijaké cirkevníctvo, ako by sa zdalo neinformovanému čitateľovi.
[
1453
]
Najväčšia ľudu útecha je náboženstvo.
Celý tento veľký
                  odsek má tú istú argumentačnú hodnotu, ako i predošlé miesto, na ktorom Štúr
                  zdôrazňuje „mravné a náboženské vyučovanie“. Ani tu, ako ani tam, nejde o nejaké
                  zdôrazňovanie cirkevníctva, ale o účinné odrážanie maďarizačných tendencií,
                  nezastavujúcich sa ani pred školami, ani pred kostolmi, práve týmito dôvodmi.
                  Dôvodenie treba naopak obrátiť: nemaďarizujte, lebo tým nič nedosiahnete, naopak,
                  ľud len zosurovie a pri svojom utlačenom stave sa ľahko obráti proti vám. Toto
                  chcel Štúr povedať medzi riadkami.
[
1454
]
Že naším náboženstvom má byť teraz maďarčina.
Nebol to
                  nijaký zlý vtip, lebo radikálni maďarizátori skutočne tak písali a verejne
                  hovorili.
[
1455
]
na džentru maďarskú
(z angl. gentry), strednú
                  šľachtu
[
1456
]
páni senátori a magistráty
(lat.), členovia mestských
                  vnútorných rád a predstavenstvá miest (mali obdobnú úlohu ako dnes národné
                  výbory).
[
1457
]
na primátorov
(lat.), náčelníkov mestskej správy
[
1458
]
Rímsky jeden vojvodca Terentius!
Bola to bezzákladná
                  povedačka, výmysel, len aby sa Trenčínu uprel slovenský pôvod. Meno mesta pochádza
                  totiž od osobného mena Trenč, ku ktorému bola daná prípona -in (ín):
                  Trenč-ín.
[
1459
]
Juraj Bánik
, v škol. roku 1836/37 podpísal zákony lýcea
                  ako osemnásťročný filozof v prvom ročníku. Pochádzal zo Zvolena, kde bol neskôr
                  mestským notárom. Bol literárne činným buditeľom (od neho je i stručná monografia:
                  Slobodné a kráľovské mesto Zvolen, 1891).
[
1460
]
Ľudovít Lange
, tiež Zvolenčan, podpísal v škol. roku
                  1836/37 zákony bratislavského lýcea ako osemnásťročný. Bol vtedy už druhoročným
                  filozofom. Jeho sestra Terézia bola matkou Terézie Vansovej rod. Medveckej.
[
1461
]
dôležité body do inštrukcie
; úpravy, ktoré dostávali
                  zvolení vyslanci od tých, ktorí ich vysielali na snem, boli pre nich
                  záväzné.
[
1462
]
hneď po propozíciách kráľovských
(lat.), predlohách,
                  návrhoch
[
1463
]
polytechnikum
(gréc.), vysoká škola technická
[
1464
]
Tak si to mešťania zvolenskí sami oznámili.
Je to
                  príspevok v rubrike Denník domáci s nadpisom: Zo Zvolena. Pod textom je podpis:
                  Mešťania zvolenskí. Na konci je i zpráva: „vyvolen je za vyslanca nášho ten,
                  ktorieho ste už bezpochyby v listach vašich oznámili“ (totiž sám Štúr).
[
1465
]
meste Starom Zvolene
, Hurban tu prekladá latinské resp.
                  nemecké pomenovanie Zvolena (Veterosolium, Altsohl), pravda, celkom zbytočne, lebo
                  mesto sa jednoducho volá Zvolen.
[
1466
]
doslovný preklad listiny
, originál je maďarský. Vyšiel v
                  Štúrových listoch II, 1956, 172 — 174.
[
1467
]
28. septembra
, v čísle Slovenských národných novín 222, na
                  str. 885 (na úvodnom mieste čísla)
[
1468
]
dňa 30. októbra,
Štúra vyvolili proti trom zemianskym
                  uchádzačom (Jozef Záborszky, Pavel Szumrák a Pavel Szontagh). K voľbe mu dopomohol
                  jeho program, zakročenie priateľov a to, že za vykonávanie mandátu si nenárokoval
                  nijakú odmenu.
[
1469
]
J. J. kráľovskej
= Jeho Jasnosti (zdvorilostný
                  titul)
[
1470
]
už číslo 239
z 26. novembra 1847 na str. 954: Zo Zvolena.
                  Stručný ale rázny príspevok má podpis -a-
[
1471
]
akéhosi Z. z P.
= Záborszkého z Prešporku
[
1472
]
lat. Vyslanci neprítomných.
[
1473
]
Na prax.
[
1474
]
pod dohľadom kráľovského personálu
; bol to vysoký
                  krajinský úradník, ktorý bol predsedom kráľovskej súdnej tabule (odvolacieho súdu
                  druhej stolice) aj uhorskej dolnej snemovne.
[
1475
]
jediný Hadúr
, domnelý staromaďarský boh vojny (v
                  skutočnosti išlo o výmysel zo začiatku 19. storočia)
[
1476
]
bunda a fokoš
(maď.), kožuch a valaška
[
1477
]
Náramný krik o komunizme, o sluhoch kamarily.
Za komunistu
                  pokladali konzervatívci každého, kto odchylne zmýšľal, najmä ak nebol maďarským
                  liberálom. Maďari zase pokladali za sluhov „kamarily“ (kliky okolo viedenskej
                  vlády) každého, kto nešiel s nimi.
[
1478
]
dityramby
(gréc.), oslavné piesne, chválospevy
[
1479
]
maď. Plaťme daň.
[
1480
]
Sedmohradské stolice pritrhnúť
, lebo až do r. 1848 malo
                  Sedmohradsko vlastný krajinský snem a bolo osobitnou krajinou, od Uhorska celkom
                  nezávisle spravovanou.
[
1481
]
kráľovstvo chorvátsko-slavonsko-dalmatínske podmaniť
, malo
                  totiž vlastnú samosprávu, od Uhorska nezávislú, a vlastný krajinský snem v
                  Záhrebe. Obosielalo, pravda, aj uhorský snem, no len presne určeným počtom
                  delegátov.
[
1482
]
lat. Nič o nás bez nás.
[
1483
]
v okolitej sednici
, v zasadnutí, kde sa pripravovali
                  návrhy nových zákonov
[
1484
]
Štefan Károlyi
, zrejme známy majiteľ kníhtlačiarne
                  Trattner-Károlyi, ináč povolaním advokát.
[
1485
]
premoc a prestupky zemianstva
, nadužívania
[
1486
]
celý beh nášho právodavstva
, justície, prisluhovania
                  spravodlivosti
[
1487
]
krasorečník peštiansky
, Kossuth bol totiž vyslancom
                  Peštianskej stolice na poslednom stavovskom sneme v Bratislave
[
1488
]
lat. inteligenti, žijúci z práce svojho rozumu. Chcú byť ako inteligencia
                  (kňazi, advokáti) z radov nezemanov, ktorá mala určité súkromnoprávne výhody. V
                  niektorých stoliciach mali honoraciori aj hlasovacie právo na stoličných
                  zhromaždeniach.
[
1489
]
Bar. Anton Babarczy
(1813 — 1881), maďarský politik, na
                  sneme r. 1847/48 jeden z vodcov konzervatívnej strany. Zastupoval Čongrádsku
                  stolicu a bol výborný debatér.
[
1490
]
Samuel Bónis
(1810 — 1879), maďarský politik, na sneme bol
                  členom opozície. Zúčastnil sa na maďarskej revolúcii, za čo ho najprv odsúdili na
                  smrť, potom mu trest zmenilil na pevnostné väzenie, z ktorého sa dostal von r.
                  1856. Potom bol znova politicky činný.
[
1491
]
lat. To isté, čo naše „Na svätého Vida“ (totiž nikdy).
[
1492
]
lat. úbohého poplatného ľudu
[
1493
]
Zaslúžilý vyslanec.
Bolo to úradné oslovenie uhorských
                  snemových vyslancov. Meno sa pri ňom ani neuvádzalo, iba stolica, ktorú patričný
                  na sneme zastupoval.
[
1494
]
Rímskou zbrojou premožené národy pred Capitoliom kľačiac.
Rozumie sa tu Mons Capitolinus, jeden zo siedmich vŕškov, na ktorých bol vystavený
                  Rím. Na Kapitóliu bol Jupiterov chrám, najvážnejšia svätyňa pohanského Ríma. Okrem
                  bohatej vojnovej koristi ukladali sa v tomto chráme i zmluvy s cudzími národmi,
                  vyryté na tabule.
[
1495
]
O pater, o patria…
lat. Oj otec, otčina, Priamov dom!
                  Výraz je z eposu Aeneidy a vzťahuje sa na Tróju, rodisko hrdinu Aeneasa, dobyté a
                  zničené po desaťročnom obliehaní spojeným gréckym vojskom.
[
1496
]
lat. stvorený požívať ovocia (plody)
[
1497
]
chýrečný Young, Arthur
(1741 — 1820), anglický
                  národohospodársky spisovateľ
[
1498
]
v Galícii
, Haliči, vtedy pripojenej k Rakúsku
[
1499
]
smutné búrenia v čas cholery
, východoslovenské povstanie z
                  r. 1831, ktoré prebiehalo vo viacerých stoliciach.
[
1500
]
Jeden príklad zo susednej krajiny.
Je to Halič, v ktorej
                  r. 1846, keď poľská šľachta vyzvala povstať ľud, aby jeho pomocou obnovila staré
                  Poľsko, vypuklo pre zlé sociálne postavenie ľudu krvavé povstanie, ktoré sa
                  obrátilo proti šľachte.
[
1501
]
Do ktorých sa háveď zberby židovskej dostala.
Z tejto
                  dlhšej vety je celkom jasné, že Štúr sa neobracia proti židom všeobecne a bez
                  rozdielu, ale len proti ich vykorisťovateľským typom, ktorí ako prenájomci druhých
                  vykorisťovateľov, zemských pánov, hľadeli z ľudu nielen vycicať všetko prenájomné,
                  pánom zaplatené, ale chceli sa ešte i obohatiť na úkor ľudu.
[
1502
]
Sedenia ľudu úbohého
, rozumejú sa tým urbárske sedenia,
                  komplexy pôdy a budov (boli celé sedenia, ale i polovičné, štvrtinové, ba ešte i
                  menšie čiastky urbárskych sedení).
[
1503
]
Len jednotlivým osobám a kastám dávali
, kastami tu rozumie
                  Štúr vrstvy (v Indii bolo kastové triedenie, a to také prísne, že z jednej kasty
                  do druhej vôbec nebolo možné prejsť).
[
1504
]
staročízeň
, právo starootcovstva, o ktorom už bola
                  reč
[
1505
]
lat. o nás, s nami
[
1506
]
predsa mal kombatantov
(z franc.), spolubojovníkov
[
1507
]
že sa živá reč
, rozumej maďarská
[
1508
]
stavy a rady
, úradné oslovenie vtedajšieho uhorského snemu
                  (ešte stavovského)
[
1509
]
V takzvaných elementárnych školách
(lat.), základných,
                  zodpovedajúcich dnešným národným školám.
[
1510
]
Anton Daniel Josipović
(1806 — 1874), pomaďarčený
                  chorvátsky šľachtic, náčelník turopoľského zemianskeho okresu. Rozhodný nepriateľ
                  chorvátskych buditeľov (Ilýrov). Terorizoval so svojimi Turopoľcami chorvátsku
                  verejnosť až do r. 1848. Po revolúcii ho odsúdili na smrť, ale potom mu trest
                  zmenili na pevnostné väzenie.
[
1511
]
Kazimír Tarnóczy
, maďarský politik. Za revolúcie bol
                  vládnym komisárom na časti slovenského územia.
[
1512
]
lat. horné strany Uhorska
[
1513
]
lat. kráľovstva Chorvátska, Slavónska, Dalmácie
[
1514
]
Ivan Kukuljević Sakcinski
(1816 — 1889), chorvátsky
                  spisovateľ a politik, bol aj účastníkom Slovanského sjazdu v Prahe r. 1848. Písal
                  básne, zbieral a vydával chorvátske pamiatky, bol politickým spisovateľom,
                  pracoval aj v odbore histórie.
[
1515
]
pod korunou svätoštefanskou
, čiže v Uhorskej
                  krajine
[
1516
]
maď. Však sa porátame!
[
1517
]
Či za alódiá
(lat.), slobodné (rozumej dani
                  nepodliehajúce) zemianske majetky.
[
1518
]
Aby mohli právne kupovať
, totiž s právnymi účinkami (aby
                  kúpené statky boli pod ochranou právneho poriadku, čiže aby ich nemohli zemani
                  prípadne odňať mestám).
[
1519
]
lat. vojna všetkých proti všetkým
[
1520
]
Sizyfovu skalu
, márne sa namáhame. Podľa gréckeho
                  bájoslovia Sizyfos bol prešibaný kráľ efyrský (korintský); bohovia ho tak
                  potrestali, že v podsvetí musel váľať do vrchu ťažký balvan, ktorý sa vždy z vrchu
                  zvalil nadol. Musel teda to isté bezvýsledne stále robiť.
[
1521
]
Staré právo „primae noctis“
(lat.), prvej noci. Bolo to
                  vraj v stredoveku právo zemského pána, že mohol so svojou poddanou hneď po svadbe
                  v prvú noc súložiť. Malo byť v úžitku najmä vo Francúzsku, ale mnohí odborníci
                  jeho existenciu celkom popierajú.
[
1522
]
na 6 od sta
, čiže na šesť percent
[
1523
]
ktorí za slobodu svedomia zbroj pozdvihli
, mieri sa na
                  vojny sedmohradských kniežat proti Habsburgovcom, motivované vymáhaním náboženskej
                  slobody pre uhorských evanjelikov (Štefan Bocskay, Gabriel Bethlen, Juraj Rákóczi
                  I.).
[
1524
]
gymnázií a lýceí
(gréc.), stredných škôl, podobných
                  gymnáziám. Bol však medzi nimi ten závažný rozdiel, že lýcea mali na najvyšších
                  dvoch stupňoch už i filozofické, právnické a teologické predmety, teda predmety
                  vysokoškolské. (Prednášali sa na lýceách v trojročných, prípadne dvojročných
                  kurzoch.)
[
1525
]
Dionýz Pázmándy
(1816 — 1856), maďarský politik, vyslanec
                  Komárňanskej stolice na sneme, kde bol jedným z vodcov opozície. Potom bol
                  predsedom poslaneckej snemovne, ale v januári r. 1849 sa dištancoval od
                  revolúcie.
[
1526
]
tú velikú metamorfózu
(gréc.), premenu
[
1527
]
na kupole tuillerijskej
, Tuileries, štátny palác v Paríži,
                  sídlo Ľudvika Filipa.
[
1527
]
Zhorel za Komúny r. 1871.
[
15271527
]
z trónu Ľudvika Filipa
(1773 — 1850), po Júlovej
                        revolúcii francúzskeho kráľa (1830 — 1848). Mal za heslo politiku strednej
                        cesty a zabránil radikálnejším reformám, ktoré by sa boli mohli ľahko
                        uskutočniť po vyhnaní bourbonskej dynastie z Francúzska. Korupcia a mravná
                        spustlosť vládnucich vrstiev tzv. Júlovej monarchie výrazne sa odhalila
                        najmä r. 1847, vo viacerých škandálnych procesoch.
[
1529
]
bourbonský palác
, sídlo francúzskych zákonodarných sborov
                  v Paríži od r. 1798.
[
1530
]
vojvodkyňa orleánska
, Helena Lujza Alžbeta (1814 — 1858),
                  nevesta Ľudvika Filipa, vdova jeho syna Ferdinanda. Chcela po tesťovom páde
                  zachovať korunu svojmu staršiemu synovi, grófovi parížskemu, preto s ním prišla r.
                  1848 do Národného zhromaždenia, ale musela ujsť do cudziny.
[
1531
]
Emanuele Arago
(1812 — 1896), francúzsky politik. Advokát,
                  zúčastnil sa na revolúcii r. 1848, za Napoleona III. sa utiahol do súkromia a
                  znova sa zúčastnil na politickom živote až od r. 1870.
[
1532
]
Lola Montez
(vlastne Mária Gilbertová, 1820 — 1861),
                  tanečnica, povestná dobrodružným životom. Ľudvik I., kráľ bavorský (1786 — 1868),
                  panujúci od r. 1825, kvôli nej prepustil ministerstvo Abelovo, takže až nové
                  ministerstvo Öttingen-Wallersteinovo jej mohlo udeliť najprv barónsku a potom
                  grófsku hodnosť. Keď sa za revolúcie kráľ musel vzdať trónu, lacno získaný titul
                  úradne zrušili.
[
1533
]
nem. Mocipáni triasli sa od strachu, národy skákali od radosti. Johannes = Ján
                  Scherr, 1848. Dráma svetových dejín. Lipsko 1875
[
1534
]
z lat. gróf
[
1535
]
lat. nech zhynie
[
1536
]
Že sme mali vlastných vojvodov… že aj teraz máme bána.
Všetky tieto Kukuljevićove vývody sú zhodné s históriou. Bán bol úradný názov
                  chorvátskeho miestodržiteľa, náčelníka krajinskej správy.
[
1537
]
bezmenného pisára
, Anonyma, už oboznámeného
[
1538
]
nem. preháňať
[
1539
]
Druhého zväzku jeho spisov z emigrácie.
Irataim az
                  emigrációból (Moje spisy z emigrácie). Druhý zväzok vyšiel v Budapešti r.
                  1880.
[
1540
]
maď. Slovák nie je človek.
[
1541
]
maď. divoký Rác (Srb)
[
1542
]
maď. šelma Nemec
[
1543
]
a maďarským államom
, štátom
[
1544
]
tieto paradoxy
(gréc.), protirečenia
[
1545
]
Národ bez národnosti je telo bez kosti.
Hurban tu v
                  preklade podáva okrídlenú vetu chorvátskych vlastencov, takzvaných Ilýrov.
[
1546
]
mítingy anglické
, zhromaždenia politické, pred ktorými
                  rečnil o uhorských pomeroch, predovšetkým, pravda, o revolúcii.
[
1547
]
po sankcionovaní našich zákonov
, ich potvrdení
                  panovníkom
[
1548
]
Tento nový vek.
Nadpis Štúrovho článku, ktorý Hurban
                  nižšie cituje, skutočne zneje Nový vek.
[
1549
]
povyháňali národy starých dráčov a utláčateľov
, ako napr.
                  v Rakúsku zatiaľ všemocného Metternicha (už charakterizovaného).
[
1550
]
Naozaj starý, spráchnivelý poriadok.
Naráža sa na heslo
                  bourbonskej obnovy po porážke Napoleona I., že v nej ide o „ancien régime“ (franc.
                  = starý poriadok).
[
1551
]
Hajdúsi a drábi.
Hajdúch je tur.-maď. výraz pre úradného
                  sluhu, ktorý býval poverený i výkonom policajných úkonov. Dráb bol dozorca na
                  „panskom“, naháňal poddaných do roboty.
[
1552
]
Kasnárici, išpánici, pisárici, dvorskovci
sú ďalšie druhy
                  zemianskych pomocníkov pri utláčaní poddaných. Nem.-maď. výraz kasnár označoval
                  hospodárskeho úradníka na menších panstvách. Išpán (maď.) bol šafárom na statku.
                  Výraz pisár je jasný. Dvorským sa volal dozorca na panskom majetku, dvore.
[
1553
]
Či ich porobí jeho milosť
atď. Štúr uvádza skutočné
                  tituly, aké prislúchali a aj sa dávali jednotlivým druhom zemských pánov. Iba
                  „druhá vyvýšenosť“ nie je už skutočný titul, ale výsmech.
[
1554
]
keby sme len ten rekurz boli mali už na pohotove.
Bola to
                  hlavná a celonárodná slovenská žiadosť, na ktorej sa uzniesli v Tatríne. Žiadosť
                  však nebola ani len úplne dohotovená, takže snemu vôbec nemohla byť predložená.
                  Žiadosť mala obsahovať sociálne i národné slovenské požiadavky.
[
1555
]
Rekurz… už aj od Daxnera a Rimavského výborne vypracovaný.
Daxner je Štefan Marko Daxner, neskorší pôvodca slovenského memoranda z r. 1861.
                  Rimavský je vlastenecké meno Jána Francisciho. Rekurz je slovenská žiadosť,
                  uznesená v Tatríne.
[
1556
]
punkty tie
(lat.), body žiadosti
[
1557
]
Pánu Michalovi Hodžovi
, predsedovi Tatrína. U neho mal byť
                  hlavný rekurz, spomínaný vyššie, ku ktorému by sa boli prikladali ďalšie podpisové
                  hárky.
[
1558
]
na konci marca 1848
, údaj správny, keďže z 1. apríla toho
                  roku už máme zistený Štúrov pobyt vo Viedni.
[
1559
]
zdivelej cháske dietálnej
, snemovej. Dietálnou mládežou sa
                  rozumeli juráti a iní mladí ľudia, prítomní na galérii snemu len ako pripustení
                  diváci, ktorí však neoprávnene zasahovali i do snemového rokovania, ba vlastne až
                  do jeho rozhodovania.
[
1560
]
Bolo 18. marca, predvečer Jozefa.
Podľa Rapantovho
                  zistenia a podrobného odôvodnenia Hurban sa tu pomýlil: išlo o 19. marca 1848, deň
                  jeho menín (Slovenské povstanie roku 1848 — 49, I, 1, 223 — 224).
[
1561
]
priateľ V.
, asi Viktorin, vtedy kat. kaplán v
                  Nádaši
[
1562
]
lat. V plnom počte (pohromade).
[
1563
]
lat. S časom zrejú mišpule.
[
1564
]
nem. Jaj, sedliak, to je niečo celkom inšieho.
[
1565
]
Držať mítingy a podpisovať petície.
Mávať ľudové
                  zhromaždenia a podpisovať žiadosti.
[
1566
]
chorv. Prileteli vtáci kukučky.
[
1567
]
riadnych kongregácií stoličných
(lat.), zhromaždení
[
1568
]
Borikovci
, Daniel Jaroslav, nám už známy, a jeho brat
                  Karol (1820 — 1896), účastník slovenského povstania a neskorší notár v
                  Beckove.
[
1569
]
lat. Činnosť vzbudzuje protičinnosť.
[
1570
]
o výjavoch turínskych,
Turín (Torino) bol vtedy hlavné
                  mesto Sardínskeho kráľovstva (Piemontu), ktoré išlo neúnavne za svojím cieľom,
                  zjednotením Talianska do jedného štátu, čo sa mu postupne i podarilo. Piemont bol
                  prirodzeným nepriateľom Rakúska, ktoré držalo vtedy obsadenú veľkú časť severnej
                  Itálie, totiž Lombardsko a Benátsko.
[
1571
]
chorv. Úpravou
[
1572
]
môj svokor
, Hurbanov tesť Samuel Jurkovič (1796 — 1873),
                  ev. učiteľ v Sobotišti, buditeľ a hospodársky pracovník.
[
1573
]
Karol Sucháč
bol ev. učiteľom na Brezovej.
[
1574
]
Martin Veštík
, zrejme ev. učiteľ na Brezovej, už
                  známy.
[
1575
]
Kulčický
je bližšie neznámy.
Štefan
                     Horník
bol popredný krajčírsky majster v Bratislave, ináč i krajan
                  Ľudovíta Štúra.
[
1576
]
že práve to nameriavajú
(srb.-chorv.), zamýšľajú, to chcú
                  dosiahnuť
[
1577
]
I cirkevne u Rumunov a Srbov
, ktorí mali cirkevnú
                  autonómiu v Uhorsku resp. Sedmohradsku, vtedy osobitne spravovanom a s Uhorskom
                  ešte nespojenom.
[
1578
]
lat. ani brány pekelné
[
1579
]
z nem. ľahkej pušky
[
1580
]
Daniel Vrablica
(nar. r. 1829 na Myjave), vtedy študent,
                  onedlho učiteľ v Uhrovci a potom v Bajši (Báčka), kde sa spomína ešte r.
                  1874.
[
1581
]
lat. kde je dobre, tam je vlasť
[
1582
]
lat. pán urodzený
[
1583
]
V atile svojej
, bol to kabát zemiansky s dlhými krídlami.
                  (Názov pochádza až z prvej štvrtiny 19. storočia a odvodzujú ho z tal. attillato =
                  „priliehavý“.)
[
1584
]
katilinárskych existencií
, podľa Bismarckovho výroku:
                  ľudia, ktorí sa na všetko odvážia, keďže nemajú čo stratiť. Takým bol Lucius
                  Sergius Catilina (okolo 107 — 62 pr. n. l.), zhýralý Riman, ktorý chcel zo
                  zištných cieľov urobiť štátny prevrat v Ríme. Cicero odhalil jeho plány, vládna
                  moc rozohnala jeho pozbierané tlupy a on sám padol v bitke.
[
1585
]
Ľudovít Klein
(1816 — 1873), liptovský buditeľ, činný i
                  literárne v Štúrových novinách.
[
1586
]
deliberácie
(lat.), rozhodnutia, uzavretia
[
1587
]
Liptovské žiadosti
, z 28. marca 1848. Ich hodnotenie por.
                  v Rapantovom diele Slovenské povstanie roku 1848 — 49, I.
[
1588
]
Od Považskej diery
, úzkej kotliny, ktorou prechádza Váh od
                  Vrútok ďalej smerom na Žilinu. Výraz je bežný v Turci a najmä v Martine.
[
1589
]
námery kráľove
(chorv.), úmysly
[
1590
]
Šľachta maďarónska nič nezabudla a ničomu sa nenaučila.
Hurban tu obmeňuje známy výrok o Bourbonoch, ktorí sa ničomu nenaučili z
                  francúzskej revolúcie a nič nezabudli z dovtedajších absolutistických svojich
                  chúťok.
[
1591
]
A Stúrféle tótság veszedelmes iránya.
Nebezpečný smer
                  štúrovských Slovákov. Bola to jednoduchá paličská politická brožúra, nahuckávajúca
                  maďarských šovinistov proti Slovákom. Vyšla r. 1848 v Budíne.
[
1592
]
Antimagyar
(Protimaďar) Lanštjakov vyšiel v Pešti súčasne
                  s Launerovou brožúrou a mal ten istý tón.
[
1593
]
nem. Veľký Peter, Malý Peter, Čierny Peter.
[
1594
]
Žiadosti tieto sú vytlačené v Dohnányiho (Mikuláša)
„Histórii
                     povstania slovenského z r. 1848“
str. 52 a nasl.
[
1595
]
Nitrianske slovenské žiadosti
sa tiež hodnotia v
                  spomenutom Rapantovom diele. Por. okrem toho i príležitostnú publikáciu dr. Karola
                  Goláňa Nitrianske žiadosti roku 1848… (Bratislava 1948).
[
1596
]
Ján Lottner
(1807 — 1876), buditeľ, trochu i literárne
                  činný, pochádzal z Bánoviec n. Bebr. a bol od r. 1841 do smrti kat. farárom v
                  Kysuckom Novom Meste.
[
1597
]
Ján Ondrisík
(1820 — 1883), buditeľ, kat. farár, zanechal
                  značnú stopu i v literatúre. Umrel v Novom Meste nad Váhom.
[
1598
]
A čože vy, synovia?
Juraj Matúška mal totiž synov, ktorí
                  vplávali do maďarských vôd. Z nich je najznámejší dr. Peter Matúška (1841 — 1901),
                  advokát v Budapešti, činný i v politike.
[
1599
]
Leopold Branislav Abaffy
(1827 — 1883), buditeľ,
                  spisovateľ a prekladateľ, neskorší ev. farár v Slovenskom Aradáci (Banát),
                  zúčastnil sa vtedy činne na slovenskom politickom ruchu, tak ako neskoršie na
                  slovenskom povstaní.
[
1600
]
V Tepliciach mikulášskych
, v Ondrašovských kúpeľoch.
                  Hurban tu trochu zjednodušuje: porada o žiadostiach (mikulášskych štrnásť bodov)
                  bola 10. mája 1848 na mikulášskej fare u Hodžu, predsedal jej Štúr, no verejné
                  vyhlásenie žiadostí bolo na druhý deň v Ondrašovských kúpeľoch. Tam už predsedal
                  Michal Mil. Hodža. Mikulášske žiadosti boli vyvrcholením slovenských snáh z jari
                  roku 1848, a to i po formálnej, i po obsahovej stránke (Rapant).
[
1601
]
Ján Rotarides
(1822 — 1900), neskorší ev. učiteľ na
                  Drieňove, zberateľ ľudových piesní, veľmi utrpel na zdraví za väznenia.
[
1602
]
Bartolomej Szemere
(1812 — 1869), maďarský politik, bol
                  ministrom vnútra v prvom uhorskom ministerstve. Neskôr bol členom krajinského
                  vlastibranného výboru a r. 1849 revolučným ministerským predsedom, pričom znova
                  viedol i vnútorné veci. Krátko pred smrťou sa vrátil domov z emigrácie.
[
1603
]
Móric Maršovský
, ktorý mal „Štúra na starosti“, bol
                  veliteľom národnej gardy v Predmieri.
[
1604
]
Juraj Hodža
(1824 — 1879), mladší brat Michalov, buditeľ,
                  bol neskôr notárom v Turanoch, v Turci.
[
1605
]
u Gustáva Ostroluckého
, statkára v Zemianskom Podhradí,
                  liberálneho človeka, sborového dozorcu toho sboru, kde bol Samuel Štúr, Ľudovítov
                  brat, farárom.
[
1606
]
hodnoverná zpráva,
Odkazov a upozornení mohlo byť najviac
                  päť a mohli sa stať súčasne alebo krátko za sebou. (Por. o tom Súčasníci…, 374,
                  kde sa v komentári podrobne rozoberá, kto všetko bdel nad Štúrovou osobnou
                  bezpečnosťou v tých časoch.)
[
1607
]
Ján Galbavý
(1800 — 1884), od r. 1838 do smrti kat. farár
                  v Jablonovom, buditeľ, literát a kultúrny pracovník. Bol spolu so Štúrom vo Viedni
                  v záujme Tatrína.
[
1608
]
lat. Som na úteku.
[
1609
]
do čeľadníka
, izby určenej pre čeľaď
[
1610
]
lat. Najväčšia vina.
[
1611
]
máme prosbové dni
, prvé tri dni v týždni pred sviatkom
                  Vstúpenia Krista Pána (40. deň po Veľkej noci).
[
1612
]
lat. Väzení.
[
1613
]
lat. Zátiší.
[
1614
]
lat. Kto verí v Pána, tak ako vrch Sion: nepohne sa na veky.
[
1615
]
lat. Vidíš, keby si bol mlčal, bol by si sa zdal múdrym.
[
1616
]
pán prézes tabule
(z lat.), predsedajúci pri stole cez
                  obed. Bližšie dáta o Boldižárovi nebolo možno zistiť.
[
1617
]
Dionýz Feja
, buditeľ, bol advokátom v Malackách
[
1618
]
lat. Nosí v hrudi ľstivú líšku.
[
1619
]
lat. V ktorom bola pravda (narážka na latinské príslovie: In vino veritas = vo
                  víne je pravda).
[
1620
]
z franc. Rozdeľoval.
[
1621
]
Boldižárovskú masu
, je to odborný právny výraz pre majetok
                  dlžníka, rozdeľovaný úradne medzi jeho veriteľov, a to podľa predchádzajúceho
                  súdneho rozhodnutia.
[
1622
]
slov.-maď. Napoly voda napoly víz (maď. = tiež voda), čiže Ani Slovák, ani
                  Maďar.
[
1623
]
svojej starodávnej maximy
(franc.), pravidla,
                  zásady
[
1624
]
lat. Pretvárka je jedno z najnevinnejších umení.
[
1625
]
disimulovať
(z lat.), pretvárať sa
[
1626
]
lat. Vykonáme umenie pretvárky.
[
1627
]
lat. Sluha váš, priateľko.
[
1628
]
vojdi do hrubého hostinca
, veľkého (západoslov.)
[
1629
]
strieborný dvadsiatnik
, dvadsaťgrajciarnik. Bola to
                  tretina vtedajšej zlatky, na vtedajšie pomery slušný peniaz.
[
1630
]
nem. Počkajte, páni moji! Tu sa musí platiť mýto!
[
1631
]
nem. My neplatíme.
[
1632
]
nem. Jaj, áno, pán farár… Farár z Jablonového.
[
1633
]
nem. Áno, áno, už viem, to je pán farár z Jablonového! Služobník ponížený,
                  prajem šťastlivú cestu.
[
1634
]
lat. Lepšie bude, priateľ, vykonávať umenie pretvárky, ako bezhlavo sa dávať na
                  útek.
[
1635
]
nem. Dobrá ráno prajem, duchovný pane. — Dobré ráno, čo sme dlžní? — Dva
                  grajciare. — Veľmi pekne ďakujem.

--- KAPITOLA 4 ---

Kniha štvrtá
Obsah
I.
I.
Dalo by sa povedať veľmi ľahko: Štúr šťastne po veľa nebezpečenstvách dostal sa do
            Prahy; ostatné je dostatočne už známe ctenému obecenstvu; lebo skutočne, kto zná sem
            spadajúcu slovanskú literatúru, zná podľa nej i činnosť Štúrovu v tomto období, to jest
            v mesiaci júni meruôsmeho roku. Doba pražského Slovanského sjazdu je dokonale oklebetená
            žváčmi domácimi i cudzími a tiež aj dôkladne a nestranne objasnená šľachetnými, bez
            pokrytstva sobeckého spisovateľmi, mužmi, ktorým idea nie je sprušlom (ščeblom) k
            politickému vykoristeniu a dostatiu sa k panstvu. Nuž ale je konečne i v samej tejto
            poctivej literatúre kde-čo takého, čo sa vonkoncom s pravdou zrovnať nedá už aspoň, keď
            bych nie prísnym kritikom chcel byť, musel by som riecť, že nie je to teplou žiarou
            slnka pravdy, ale len studeným svitom mesiačika. Ostatne predpokladať nádobno mi u môjho
            obecenstva predsa zovrubnú známosť týchto udalostí natoľko, že nepríde mi hovoriť
            obšírne, „povídavo“ — ako mi to pri iných menej známych v obecenstve pomeroch vytknul
            ktosi — ale len skrátka črtami, z ktorých usmievať bude sa na nás tvár nášho bohatiera
            myšlienkového.
Štúr bol od schodivších sa ku sjazdu slovanskému
[
1636
]
do Prahy už bolestne oplakaný, lebo chýry, že je zlapaný od teroristov
            maďarských, plnili vždy častejšie a neústupnejšie stĺpce židovsko-maďarských novín a
            druh druhovi podával zprávu tú so škripaním zubov. Nuž alebo veď lapeným byť toho času
            od vzteklých modloslužobníkov Kossuthových neznačilo pre Slovana inšie ako lebo šibenicu
            alebo mučiareň v Komárne, v ktorej Ľudovít Šulek zahynul. Na smutné chýry tým veselšie
            naladené bolo obecenstvo, keď sa zrazu svižká, strunovitá postava Štúrova zjavila v
            kluboch a spoločnosti pražskej.
Ja bol som už od 23. mája v Prahe a hneď ma poctil hlavný výbor pre obstarávanie
            sjazdu slovanského členovstvom odboru jedného pre obstarávanie sjazdu slovanského spolu
            s Hankom
[
1637
]
a Helceletom,
[
1638
]
ktorý mal za úlohu západných Slovanov, Čechov, Moravanov a Slovákov,
            prichodiacich ku sjazdu, prijímať a do zasadnutí uvádzať. Mal som teda to potešenie
            prvého Ľudovíta uviesť, čo znovunarodeného najvernejšieho zástupcu Slovenska a jedného
            zo spolupôvodcov a tvorcov tohoto sjazdu. Za ním prišiel Hodža a iní mnohí, nevoľní i
            dobrovoľní vysťahovalci slovenskí, takže skutočne Slovensko bolo početne zastúpené na
            sjazde tom. Podobný odbor zriadený bol pre prijímanie Juhoslovanov, v ktorom zasadali
            barón Kušljan,
[
1639
]
vyslanec snemu chorvátsko-slavonského, básnik Stanko Vraz,
[
1640
]
Slovinec, a Prota Stamatović
[
1641
]
z Nového Sadu, Srb; odbor tretí pre prijímanie Slovanov východných, Poliakov
            a Rusínov. K jednému, lebo druhému, lebo tretiemu z tých odborov odkázaní boli
            zahraniční Slovania, ak by ako i ich pozvanie k sjazdu týkalo sa, boli ktorí dostavili
            sa. Členovia odboru tretieho bol: knieža Juraj Lubomirski zo Ľvova, Moric Krajinski a
            Ján Borysikiewicz.
Samo pozvanie ku sjazdu slovanskému do Prahy bolo v mnohom podobné pozvaniu nemeckých
            patriotov do frankfurtského germánskeho predparlamentu.
[
1642
]
Hodená myšlienka politická, ďalekosiahla, oprávnená prírodou, misiou, vopred
            ospievaná básnikmi, v povetrí súca, no ešte v tejto forme prinová, pevné formy a tvar
            istý, určitý postrádajúca. Propyleje
[
1643
]
k organizácii národa. Ako tam — v Germánii — tak tu v Rakúsku schodili sa
            zástupcovia rozdielni, ideálni nosiči ideálov; jedni zastupovali menšie štáty — a bolo
            ich celé desiatky — iní zastupovali veliké štáty — a boli jeden lebo dvaja — hneď zas
            iní zastupovali mestá a iní strany a stavy rôzne atď. Tak bolo i pri sjazde slovanskom:
            jedni prišli s riadnymi v plnej formalite mandátmi od snemov zemských ako
            chorvátsko-slavonskí vyslanci, zastupujúci úradne trojjediné kráľovstvo
            chorvátsko-slavonsko-dalmatínske a Vojvodinu srbskú, prostredne i južnú Sloveniu; boli
            to známi náčelní mužovia literatúry a politického vplyvu, napr. Stanko Vraz, Maxo Prica,
[
1644
]
Dragutin, barón Kušljan, Jozef Praus, publicista vzletný; iní, ako senátor Arsenijević,
[
1645
]
zastupovali kniežatstvo srbské, zas iní prišli ako vyslanci municípií, ako
            deputáti „rady narodovej“ poľskej, a zas iní od inakšieho pomenovania korporácií,
            konečne jedni ako zástupcovia verejnej mienky, ako vodcovia strán, ako náčelní mužovia
            úradov, hodností, stavov jednotlivých atď. Pod pozvaním k sjazdu skveli sa mená súvekých
            preslovutných a národom uznaných a slávených vlastencov, spisovateľov, profesorov,
            duchovných, vysokej šľachy, štátnikov, peňažníkov a statkárov slovanských monarchie
            rakúskej. Bol to kvet a pýcha národa. Stojtež tu ich mená: gróf Jozef Matyáš Thun,
[
1646
]
gróf Vojtech Deym, rytier Ján barón z Neuberka,
[
1647
]
Dr. Pavel Jozef Šafárik, dr. František Palacký, Karol Malisz, członek
            deputacyi polskiej, bibliotekár Václav Hanka, Ľudovít Štúr, dr. Ján Peter Jórdan, Ján
            Erazim Vocel,
[
1648
]
Karol Vl. Zap,
[
1649
]
dr. František Ladislav Rieger, Vitalis Grzibowski, Václav Štulc, Michal
            Panič, Karol Maria barón Villani,
[
1650
]
Karel Jaromír Erben,
[
1651
]
dr. František Miklošič,
[
1652
]
dr. Anton Jaroslav Beck,
[
1653
]
dr. Matúš Klácel. K týmto pristúpil pod dňom 5. mája — pozvanie bolo dané 1.
            mája — ešte nasledujúci: knieža Juraj Lubomirski, dr. Ján Dvořáček
[
1654
]
na Marajši, Moravan z Tišnova, Štefan Aranisský, Jan Dobrzanski,
[
1655
]
ako plnomocník rady narodovej ľvovskej, gróf z Wildsteina, Maximilian Papič,
            protopresbyter.
Cieľ, ku ktorému mali zísť sa Slovania mocnárstva rakúskeho, bol v pozvaní samom
            vyslovený takto: „abychom společně v poradu vzali všecko to, co prospěch národa našeho
            žádá a co za důležitých těchto časů činiti máme. Chtějí-li jiní Slované, mimo mocnářství
            naše žijící, nás přítomností svoju poctíti, budou nám hostmi srdečně vítanými.“ V
            dodatku k pozvaniu tomuto zo dňa 5. mája, ako ho doniesli pražské „Národní noviny“
            Havlíčkove v čísle 26., ohradzujú sa pozývatelia proti upodozrievaniam — medzitým od
            židov kdejakých nemecké noviny už vtedy zaplavovavších, do sveta pusteným — že by
            Slovania kovali otroctvo proti iným národom ríše rakúskej alebo separatizmus na
            rozdrobenie jednoty mocnárstva — monarchie totiž habsburskej — namierený za lubom mali,
            lebo že „celé toto podujatie naše vo svojej podstate je povahy konzervatívnej a že v ňom
            nieto žiadnej príčiny, prečo by spravodliví a slobodomyselní naši spoluobčania kmeňa
            neslovanského mohli sa i len dosť málo nepokojiť.“
Ľudovít skladal veliké nádeje na zhromaždenie toto. Zásady i ním podpísané boli
            zaiste lojálne a zvrchovane na čase. Bol vek slobody, rovnoprávnosti, bratstva národov.
            Áno, keby to bola pravda bývala, keby každé slovo nebolo pokrytstvom bývalo. Pokrytstvom
            ovšem nebolo slovo, ktorým sa tešili potlačené národy, ale čo naplat, keď krik ten o
            slobode, bratstve, rovnosti pochodil od utlačiteľov tejže slobody, tohože bratstva,
            tejže rovnosti. K tomu prišlo ešte i to, že celý sjazd nemal žiadnej moci ani žiadneho
            plnomocenstva. A záujmy sa rozchodili. Poliaci veľa hovorili o Európe a sympatizovali s
            Maďarmi, zadná ich myšlienka bola veliká vojna s Rusom za veliké Poľsko; Rusíni
            sťažovali si na poľský terorizmus. Slovinci, hnetení germanizmom a nástrojom jeho,
            byrokratizmom nenávideným, vzdychali po dákej výdatnej pomoci; lapali sa idey ilýrizmu,
            ale Srbi nechceli znať ničoho o utópii ilýrskej, tí Srbi, ktorí už krv vylievali na
            dolnom Dunaji, kde im Hrabovszky
[
1656
]
zrovna odoprel právo ku ich národnosti, Maďari im svoju reč natískali už i
            do protokolov cirkevných a naháňali kráľovské vojsko do boja proti národu srbskému.
            Slováci so všetkými svojimi oprávnenými žiadosťami odvrhnutí boli od maďarského
            ministerstva, ich sloboda zhromažďovania sa do porád národných rozkazmi vládnymi
            zrušená, šibenice porozostavované po Slovensku, najlepší vlastenci poväznení, vodcovia
            zo zeme povyháňaní a neslýchaný terorizmus zavedený proti každému, kto len i ústa
            otvoriť po slovensky opováži sa. Chorváti žalujú sa na neslýchané prechmaty maďarského
            ministerstva. A bola ešte i maličká strana s Bakuninom
[
1657
]
v čele, ktorá by bola rada koristiť pre revolúciu napospol. Táto však nemala
            na sjazde Slovanskom žiadneho vplyvu. Tu humanitné idey Šafárikove a Palackého boli
            smerodajné. Neprichodí mi tu hrúžiť sa do aktov toho sjazdu, ale nemôžem nepodotknúť
            poznámku kusého môjho denníčka z onej doby, ktorú i gróf Lev Thun vo svojej
            programnoministerálnej brožúrke za hodnú uznal pripomenúť. Bolo jedno zhromaždenie, v
            ktorom zasadali Česi, Moravania a Slováci; dôverná konverzácia domáca, kde si priateľsky
            vymieňali myšlienky svoje vlastenci bez oficiálneho rázu. A keby to potom nebol v
            brožúrke ohrial a ako dákesi nepriateľstvo proti Austrii ohovoril rečený gróf český, ani
            by si toho nebol nikto povšimnul, ako aj celé poznamenanie Štúrovo samo sebou rozumelo
            sa a nikomu neprejudikovalo. Tam sa rozjímalo totiž o utlačovaní národnosti slovanskej —
            nuž však i samé pozvanie k sjazdu konštatovalo túto vec. Medzi rečami a poznámkami
            rečníka jedného (JUDr. Jozefa Friča) padla i tá reflexia na frankfurtský parlament,
            ktorý, ako známo, nepriateľské úmysly prechovával proti Rakúsku, a vyslovil pritom
            rečník, že aby sme vraj nepadli do chýb frankfurtských, musíme na zreteli mať cieľ, ku
            ktorému zhromaždili sme sa v Prahe, ktorý nie je iný, ako zachovať ríšu rakúsku. Keby
            bola otázka o tom bývala nastolená, či Frankfurt, či Rakúsko, bolo by sa samo sebou
            rozumelo, že všetci Slovania ríše tejto boli by za Rakúsko kopije lámali: ale tu bola
            rada o tom, quid consilii
[
1658
]
voči toľkým žalobám na krivdy a skracovania práv slovanských kmeňov žijúcich
            v Austrii. Ľudovít Štúr teda povstal dobromyseľne
[
1659
]
proti tomuto formulovaniu cieľa zhromaždenia tohoto a riekol, že Austria ako
            štát má veliké prostriedky obhájiť seba či proti Frankfurtu, či proti komu tretiemu, ale
            my Slovania zišli sme sa do Prahy k porade o to, ako by sme si vzájomne pomáhať mohli,
            aby sa nad nami vody vzbúrené týchto časov nezavreli a iné národy neprešli ponad hlavy
            naše k dennému poriadku. A veď treba rozdeľovať Austriu terajšiu, konštitucionálnu
[
1660
]
od Austrie niekdajšej, absolutistickej. Táto nebola nikdy prajná slobode
            národov a najmenej slobode a vzdelanosti národa nášho. Tá nás vždy len roztrhávala,
            jedného druhému odcudzovala, jedného proti druhému najímala podľa známej zásady „divide
            et impera“.
[
1661
]
Odkedy ale cisár sám vystúpil na dráhu pokroku a osvety, na ústavnú dráhu,
            odvtedy stalo sa nevyhnuteľnosťou pre všetkých Slovanov ríše tejto, aby druh druha na
            ceste vzájomnosti i skutočných obetí, a to vonkoncom zákonne podopierali, silili,
            bránili a hynúť im nedávali. Či nečuli sme od bratov Slovencov,
[
1662
]
Moravanov i Čechov, ako mnoho trpia od byrokracie nemeckej? Od srbských
            bratov našich čujeme každý deň, ako už až ku krvi to prišlo v obrane ich práv národných.
            A čo hovoria Hraničiari?
[
1663
]
Čo sami Chorváti? Čo Rusíni? O nás Slovákoch nie je mi treba ani hovoriť,
            nám sú už šibenice postavené,
[
1664
]
na ktoré odsudzujú sa všetci, ktorí len odvážia sa slovo preriecť o práve
            svojom národnom. Nuž či je to zdravý stav, keď sa takéto veci konajú pod heslami
            slobody, rovnosti a bratstva? A kto môže i samej Austrii lepšie radiť ako ten, kto jej
            radí, aby vzdelala všetky národy berle svojej zverené a ochraňovala práva jednotlivých
            kmeňov slovanských proti presile či jedných kmeňov nad druhými, či jedných národov
            neslovanských nad národom slovanským!“
Ako mohol potom tak nepriateľsky gróf Thun vystúpiť proti tým ideám dobromyseľného
            Štúra, nepochopujem, keď Štúr nič iného tu nehlásal, než čo v blažšej dobe svojho génia
            sám tento gróf český bol písal. Zrovnaj
„Ueber den gegenwärtigen Stand der
               böhmischen Literatur und ihre Bedeutung
von Leo Grafen von Thun. Prag
            1842. Kronberger und Řivnáč.“ Stojtež tu niektoré vlastnoručne písané a uverejnené
            náhľady grófove. Strana 86: Wer seine Stammgenossen dahin zu stimmen sucht, dass sie
            sich auf Kosten Anderer ausbreiten, ihre Sprache Anderen gewaltsam aufdrängen, der
            verletzt das Princip, welches die Einheit der oesterreichischen Monarchie möglich macht,
            säet Zwietracht unter ihre Völker, und — discordia res magnae dilabuntur —! Wer aber nur
            sein Volk zu friedlichem Wetteifer mit den übrigen anspornt, der arbeitet an der Macht
            und dem Ruhme des Ganzen. Ja, bei der eigenthümlichen localen Stellung der verschiedenen
            Völker der oesterreichischen Monarchie, von denen keines einen scharf begränzten
            Gebietstheil ausschliesslich inne hat, sondern ein jedes da oder dort mit anderen
            untermengt lebe, können ungerechte Uebegriffe nur dann verhütet werden, wenn kein Stamm
            hinter dem anderen zurückbleibt und bei erfolgreichem Vorschreiten des einen ist eine
            gleiche Thätigkeit aller übrigen zum Gleichgewichte des Ganzen nothwendig. Aus diesem
            Grunde ist das Aufstreben der Magyaren, das wir, insofern es dazu dient, geistige
            Thätigkeit zu fördern, und wenn es die Schranken der Vernunft und des Rechtes nicht
            überschritte, freudig begrüssen wollten, für die gesammte oesterreichische Monarchie,
            und insbesondere für die slavischen Völker derselben, ein Ereigniss von entscheidender
            Wichtigkeit. So wie es sehr wesentlich dazu beigetragen hat unter den Südslaven ein
            nationales Selbstsbewustsein zu erwecken, so liegt gegenwärtig für uns Böhmen in der
            bedrohten Stellung unserer Brüder im nördlichen Ungarn eine dringende Aufforderung,
            diesen durch unser Beispiel und durch literärische Arbeiten, die auch auf sie bildend
            und anregend zu wirken geeignet sind, eifrigen Beistand zu leisten, damit nicht ihre
            Rechte übersehen werden, und ein Zustand sich ausbilde, dessen Ungerechtigkeit früher
            oder später den öffentlichen Frieden ernstlich gefährden müsste.“
[
1665
]
Nesmieme zapomenúť, že to ešte r. 1842 písal gróf Lev Thun. Vtedy ešte bol skutočným
            prorokom, ktorého proroctvo splnilo sa i má cenu velikú upozornenia i na všetku
            budúcnosť. Len škoda, že obyčajní štátnici, akých je voždy najviacej, z histórie nikdy
            ničomu dobrému nenaučili sa! Sám tento prorok, keď začal sa utiekať o ministerské kreslo
            a keď skutočne dosadol naň — i sám na seba zabudnul, na svoj lepší náhľad, svoje
            proroctvo a i na svoj vlastný národ!
Že na pravú strunu uderil Štúr, zdalo sa len podľa okamžitého pohnutia, schválenia
            reči jeho a iných dôkazov sympatie, ale nebolo tomu tak u mnohých, ako to potom v jednom
            českom časopise a pozdejšie v brožúrke Thunovej
[
1666
]
— ktorú nateraz pri ruke nemám — na javo vyšlo. Ostatne to slovo učinilo
            Štúra populárnym u Slovanov, ktorí súcítili s hlavnou tendenciou sjazdu Slovanského v
            Prahe, ktorá vyslovená bola oficiálne v ten zmysel, „že zhromaždenie toto Slovanov žiada
            v mene kmeňov slovanských v súštátí rakúskom žijúcich, aby všetky kmene slovanské stejné
            všade a vo všetkých čiastkach ríše rakúskej rovnaké práva rečí a národností svojich
            mali, t. j. aby všetci rakúski Slovania svojou národnou rečou riadení a spravovaní boli
            a aby sa každého kmeňa žiadosti strany jeho národných práv vyplnili. V páde takom, keby
            Nemci, Vlasi
[
1667
]
a Maďari bratské kmene naše pre ich reč a národnosť utláčali, hotoví sú
            všetci Slovania ich zaujať sa a spoločne národnosť slovanskú v rakúskom súštátí brániť.
            Pod národnosťou ale chceme mať rozumenú takú slobodu, aby národ reč svoju mal vo
            všetkých verejných záležitostiach, aby len jeho synovia na úrady a hodnosti povyšovaní
            boli a aby on neobmedzene vládol svojou majetnosťou národnou.“
S tým boli zrozumení všetci Srbi, Chorváti, Slovinci, Slováci, Rusíni, Moravania a
            Česi tiež z väčšieho dielu. Kto s tým nebol spokojný a zrozumený, to boli tí Slovania
            jednotliví, ktorí mali niečo za lubom, s ktorých buď osobnou ctižiadosťou, buď kmeňovou
            politikou a ich diplomatickými kľučkami sa to nezrovnávalo. Úprimní Slovania, ktorí
            jednak úprimno zmýšľali so všetkými kmeňmi slovanskými a ktorí tu boli hojne zastúpení,
            pojali myšlienku sjazdu Slovanského pražského s celou vrúcnosťou a obetivosťou. Idem v
            poznámkach týchto podľa zápiskov svojich, nemajúc pri rukách iných pomôcok ako svoju
            osobnú skúsenosť, a môže mi na slovo uverené byť. Bol som v porade jednej miešanej, kde
            prítomní boli Srbi, Chorváti, Česi, Slovinci a my Slováci. Tu prehovoril prvý senátor
            srbský z Belehradu, starký Arsenijević. V súhlase s onou akademickou rezolúciou navrhol
            otázku, ako by bolo treba pokračovať voči daným prítomným ťažkostiam. „Ja som — sloví
            Arsenijević — hovoril s pánmi zastupujúcimi tu bratov našich Slovákov z Horno-Uhorska, o
            ich ťažkom a žalostnom položení, o útiskoch, aké znášajú, o nebezpečenstve, v akom ich
            národnosť a životy jednotlivcov postavené sú. A práve tak robia Maďari našim Srbom. Veď
            už cisársko-kráľovské vojská vedie Hrabovszký proti srbským matrikám a proti tým
            najoprávnenejším žiadostiam národa srbského a strojí zagniaviť jeho soldateska prostý,
            bezbranný národ náš na Dunaji. Nuž, bratia moji, ako tu pomáhať? Tu nič nepomôže ani tá
            najvýmluvnejšia akademická rezolúcia pekných a dobrých duchov slovanských. Krv už tečie
            na Dunaji, drahá krv junákov srbských. Ľud bezbranný kričí o pomoc. A kto tu má pomáhať,
            keď nie bratia? Slováci kričia o pomoc, bratia pomáhať majú. Kossuth smeje sa zo
            Slovákov nešťastných a posmešno ich vyzýva, že ak chcú byť rovnoprávnymi s Maďarmi, aby
            si mečom vydobyli práva rovné. Nuž keď meč, teda meč! Pomáhajme všetci bratom Slovákom.
            Vy, bratia Česi a Moravania, stojíte najbližšie Slovákom, ste susedia, bratia, pomáhajte
            im, a tým zároveň pomôžete i nám, lebo vrah je spoločný.“ Svoju reč skončil Arsenijević
            sľubom, že on zo strany srbskej opatrí pre Slovákov 10.000 zlatých. Reč Arsenijevićova,
            spojená s príkladom, mocne dojala prítomných. Prvý chopil sa reči rytier Ján z Neuberga
            a schválil náradu Arsenijevićovu i sám osvedčil, že on sám dá 10.000 zlatých k cieľu
            tomu. Prúdenie toto pretrhnul Palacký; pozrúc na hodinky, riekol: „Pánové, já musím do
            zasednutí, kde předsedám,“ a oddialil sa. O chvíľu ktosi skríkne: „Barikády se staví!“
            Bol koniec porady. Arsenievič dostál slovu; čo so sľubom Neubergovým stalo sa ďalej,
            neviem. Ja a Štúr viacej nevideli sme ani Palackého ani Neuberga. To viem, že po prvom
            nezdarenom povstaní slovenskom, keď Hodža so Štúrom rozpadli sa, Česi stranu Hodžovu
            peniazmi podporovali. Zásada Zachova „Svobodno vám za národ zemříti“ vošla v platnosť.
            My na inom a Hodža s Janečkom na inom teréne hľadali smrť za národ. O čom je zmienka
            nižšie.
Ešte nádobno mi pripomenúť jednu epizódu zo Štúrovho účinkovania pražského o sjazde
            Slovanskom. Je povestná jeho reč, ktorú držal hneď po príchode svojom do Prahy na
            počiatku júna
[
1668
]
pri príležitosti uvítania nových hosťov slovanských, prišlých ku sjazdu.
            Priestranné dvorany žofínske
[
1669
]
nabité boli obecenstvom. Štúr jednal o tom, či je Praha nemeckou. Bola to
            fulminantná a vzletná polemika proti vypínavosti a chvastúnstvu nemecko-židovských
            žurnálov. Reč prijatá bola s nesmiernym oduševnením a zápalom. Mládež zniesla na rukách
            rečníka a triumfálne nosila ho po dvoranách žofínskych. „Slovanská Praha, slovanská
            Praha!“ volali zanietení poslucháči. Keď nedávno dr. Černý pri intronizácii svojej za
            hlavu Prahy
[
1670
]
toto slovo vyniesol a zápal naplnil celý národ, vystúpila v pamäti mojej
            celá nádherná postava nášho Ľudovíta, ako stojac na rečništi a prejdúc si rukou po
            vlasoch, volal: „Ha, Praha nemeckou? Táto Praha starých bohatierov českých od vekov
            bola, je a bude večne slovanskou!“ A činiac pri otváraní Národného divadla
[
1671
]
poklonu mladému mešťanostovi Prahy, žive mi tanula na mysli pri krásnej
            postave dr. Černého postava Štúrova. Štúr bol rečník rozmerov širokých, každý palec na
            ňom solídnosť, logická, prísna dôslednosť, vo výrokoch jeho opravdovosť, ale keď ho ním
            vzbudený zápal v obecenstve vychytil, vtedy unášal ho cit až na najkrajnejšiu hranicu
            rečníckej expanzívnosti! Oči oheň sypali a myšlienky klokočom vreli!
No, bol to zápal! Vo dne, v zhromaždeniach, po uliciach, v hostincoch, na výletoch
            bola Praha slovanskou; ale keď si išiel večerom po ostrovoch, záhradných hostincoch,
            najnádhernejších hoteloch, všetko obsadené bolo spoločnosťou nemeckou, šuškom zhovory
            vedené, bez spevu, bez okázalosti. Ich polbôžik bol knieža Windischgrätz.
[
1672
]
Tento pyšný knieža, ktorý hovorieval: „Mein Haus ist älter, als das Haus Habsburg,“
[
1673
]
a táto nočná, tichá spoločnosť držali v rukách protest proti tomu výroku
            Štúrovmu! Štúr bol len tôňa napredok padnutá Tomáša Černého! Ale iste tôňa večnej
            pravdy.
Náš hriech bol, že sme celou dušou priali národu českému, jeho nádeje zdieľali, jeho
            zápalu unášať sa dali, ač i nezamlčali nikdy pravdy, keď išlo o záujem spoločný všetkých
            ostatných Slovanov. O nepriateľstve proti dynastii, lebo proti slobode ktoréhokoľvek
            národa, lebo proti monarchii spoločnej neboli reči; všetko, všetko, čo židia vtedy a
            Maďari čarbali a proklamovali o sjazde Slovanskom, bola púha, meravá lož. O Austriu sa
            práve rojčilo v tom zmysle Palackého: „kdyby jí nebylo, musili bychom ji stvořiti,“ t.
            j. za Austriu rovnoprávnu, udeľujúcu podľa sľubu a slova kráľa a cisára Ferdinanda
            všetkým svojim národom a kmeňom národným rovnaké práva ohľadom reči a národnosti.
            Lojálni Slovania kongresu slovanského pražského predstavovali si dobromyseľne Austriu
            ako stredisko kultúrneho Slovanstva, kde vzdelané, slobodné, rovnouprávnené slovanské
            kmene vykonávali by boli príťažlivosť voči iných zahraničných, snáď v menej prajných
            svojej národnosti pomeroch žijúcich Slovanov. Kroz slobodných Slovákov a Rusínov
            vykonávala by rovnoprávna Austria príťažlivosť k sebe Rusov zahraničných, kroz svojich
            Poliakov vzdelaných a slobodných priťahovala by si Poliakov pruských a ruských, kroz
            osvietených, slobodných, rovnouprávnených Slovincov, Chorvátov, Srbov, Dalmatíncov
            vykonávala by veľmi, veľmi intenzívnu príťažlivosť k sebe Slovanov talianskych a
            tureckých! A čo povieme o Čechoch? Kroz týchto už i tak vzdelanostný vplyv na celé
            Slovanstvo majúcich bola by Austria práve tlak sympatický vykonávala na Slovanstvo
            nemecké, roztrúsené po celej skoro Germánii. Sny to boli, pravdaže, sny, ale docela nie
            sny také nebezpečné, za aké ich najprv Windischgrätz a potom sám Thun vyhlasoval. Z
            oného ideálneho rakúsko-slovanského patriotizmu učinili štátnici a vojaci tohoto spôsobu
            thun-windischgrätzovského — panslavizmus. Abstraktný, ba fanatický panslavizmus,
            strašidlo, vyfintené baroknými emblémami tu Čierneho Ivana,
[
1674
]
tam rabiátneho Dóžu,
[
1675
]
alebo zas vysnívaného strašlivého exekútora závetu Petrovského,
[
1676
]
áno, popanca spravili velikej, samostatnej Austrie tak veľmi nebezpečného,
            že napokon sami sa ho naľakali a začali zbierať aliancie proti nemu. Dobromyseľných
            Slovanov postavili pod prísny dohľad policajný a oni alírovali sa s Maďarmi, židmi,
            Turkami, Nemcami! Až naposledy vyšla aliancia tá proti tomu panslavizmu na rozpoltenie
            ríše, na dualizmus protislovanský — slovom, stalo sa raz na naklonenú plochu, a už sa
            gúľa celá Austria, gúľa sa zatiaľ do dlhov s historickými individualitami. Ale
            preskakujem obdobie času. Austria dostala posily proti tomu panslavizmu slovanského
            sjazdu a šafári s ňou dodnes — ale po čertoch zle.
Bol to boj proti fatamorgáne, v ktorom poľakaní tí generáli a štátnici dali sa do
            služby dobrodruhov, v dobrom úmysle spasiť Austriu od domáceho slavizmu. Áno, domáci
            slavizmus to bol, úplne tentýž a ten samý a len taký, ako ho máme dosiaľ, s tým
            rozdielom, že keby boli domácemu svojmu slavizmu rozumeli štátnici rakúski, mohli ho mať
            teraz už zorganizovaný, mohutný stĺp štátu stredoeurópskeho, nerozborného, kdežto teraz
            majú ten istý slavizmus, ale sebe nebárs vďačný, nezorganizovaný síce k odporu, ale aj
            nezorganizovaný k pomoci. Dualizmus, historické individuality, tvorenie nových
            individualít, úplatky, aliancie so židmi, terorizmus, stav výnimočný, všetky tieto
            prostriedočky a prostriedky nenahradia na veky ten patriotický slavizmus domáci.
            Panslavizmus rokov štyridsiatych a päťdesiatych bola len fatamorgána a vystrieľané proti
            nemu bomby všetky padli do vody. Škoda bolo prachu, bômb a miliónov peňazí. Tých
            štátnikov, čo takto zaviedli Austriu, mali by národy už aspoň k peňažnej pokute posúdiť.
            Rakúskym Slovanom, rozumej už aj tých dualistických Slovanov, bohužiaľ a vďaka
            thunovsko-windischgrätzovsko-deutschovským štátnikom nik zo Slovanov zahraničných
            nezávidí ich panslavizmus a kultúru. A žiaden z nich negravituje k Austro-Maďárii
            modernej.
Štúr bol jeden z tých Slovanov, ktorým snívalo sa o takej Austrii rovnouprávnených
            národov. Jeho účinkovanie na sjazde slovanskom v týchto dvoch bodoch je
            charakterizované: Slovanská je Praha a Slovania starať sa majú o seba čo národ slovanský
            v medziach ríše rakúskej žijúci.
A my traja aj skutočne verili sme v túto misiu slobodnej Austrie a chceli sme zo
            slovanskej Prahy, kadenáhle utíšili by sa tie len bornírovanosťou soldatesky Windischgrätzovej
[
1677
]
vyvolané pouličné rvačky, literárne účinkovať na konsolidáciu takúto
            národov; žiadnemu, nielen z nás troch slovenských, ale ani žiadnemu z iných kmeňov
            slovanských mužovi, prišlému na sjazd, ani len vo snách neprišlo na um cítiť sa byť
            znebezpečneným! Ale tu sme náhodou o inom boli razom poučení. Šajka jedna,
[
1678
]
rabujúca zaujaté domy, prepadnutá bola študentmi a odzbrojená. Kaprál bol
            prehliadaný a nájdený pri ňom zoznam údov sjazdu slovanského, menovito pri menách
            našich, Štúrovom, Hodžovom a mojom poznamenania bytov našich — ja býval u dr. Jozefa
            Friča i s rodinou — a naloženia zlapať nás a doviesť na komando. Tam naše ideály bez
            prísvitu histórie, bez svedectva skúseností dejinných v hlavách našich vzniklé. My
            videli zrazu, že niet nám miesta zostávajúceho v slovanskej Prahe. No bár naše žiarne
            nádeje poobledali, kartové ideály Austrie sa skydli, Slovanstvo široké zjavilo sa nám v
            novej sile a kráse. Uzavreli sme odísť. Vo meno božie dolu na juh
[
1679
]
ustanovili sme ísť a tam hľadať pomoc pre brať slovenskú. Stadiaľ išli hlasy
            zmierlivé i rozhodné, zmierlivé, ponúkajúce bratskú pravicu Maďarom, a rozhodné, ak by
            ju pod danými podmienkami odvrhli. Chorváti chceli zabudnúť na krivdy, utrpené od
            Maďarov vo svetle nového tohoto ruchu, ktorého heslá vykrikujú sa nielen po Paríži, ale
            i po Viedni! Po Prahe, po Pešti, heslá: rovnosť, sloboda, bratstvo!
„Áno, nech je tak, ale pre všetky národy pod korunou uhorskou žijúce! Pre všetky
            jazyky! Nech niet žiadneho panujúceho národa ani jazyka, lebo každé „gospodstvo
            izključuje jednakost, izključuje slobodu, izkľučuje bratinstvo,“
[
1680
]
ako písal Ivan Mažuranić. („Hervati Madjarom. Odgovor na proglase njihove od
            ožujka mjeseca i travnja 1848.“) Medzi sluhom a pánom, medzi otrokom a otrokárom niet
            rovnosti ani slobody ani bratstva. Znamenie tohoto veku je vzkriesenie národností,
            bratstvo a sloboda národov i rovnoprávnosť jazykov. Kto rozumie požiadavkám veku a inak
            ich tlmočí, je alebo slepáň alebo pokrytec klamajúci seba i druhých. A kto netrpí,
            nechce trpieť v Uhorsku viacej jazykov uvedených tam samým Bohom, prečo trpí tie vysoké
            Tatry a neoddá sa do práce urovnať celé Uhorsko na rovinu? Milá je Dolniakovi rovina,
            milé sú Horniakovi hory. A či je Maďar lepší od Nemca? Nemec od Slovana? Slovan od
            Vlacha? Po prírode svojej doista nie, a prečo by mal byť lepším po zákone? Či nie sme
            všetci dietky jedného Boha, synovia jednej matky vlasti? Či nenesieme všetci tie isté
            ťarchy a povinnosti štátne? A či vari povinnosti väčšie znáša Maďar ako Nemec? Tento
            väčšie než Slovan, Vlach atď.?
Ukážte, kde znášate väčšie bremená! A keď nemôžete toho dokázať, ako môžete chcieť a
            žiadať, aby vy ste sa zvali pánmi vlasti a my ostatní vo vlasti našej boli cudzincami?“
            (L. c. str. 6, 7.)
Také hlasy z juhu niesli sa! My sme ich čuli. I podelili sme si úlohy; ja išiel za
            bánom Jelačićom,
[
1681
]
Mažuranićom,
[
1682
]
Moyzesom,
[
1683
]
Šulekom,
[
1684
]
Mrazovičom
[
1685
]
ta dolu na juh. Ľudovít s Hodžom zostať mali vo spojení so Zachom, Bloudkom
            a i. vo Viedni do času. Chýry išli, že má skúsené ešte vyrovnanie Slovanov s Maďarmi,
            obiehali povesti, že arcivojvoda Ján
[
1686
]
má byť otolcom medzi stranami. Moja úloha bola teda: na juhu k tomu
            pracovať, aby pri podmienkach vyrovnania i na slovenský národ vzatý bol ohľad. Rozišli
            sme sa v dobrej nádeji — podávajúc si ruky na skoré v blažšej dobe videnie sa.
Ale už na ceste do Záhrebu, sediac vo vozni so svätojurským slovenským obchodníkom,
            dostal som od konduktora žvacheľ všelijakých tohočasových príhlasov, manifestov a
            plagátov. Kým sa tak prehŕňam v týchto „exercitiách styli rabulistici“,
[
1687
]
padnú mi oči na „Manifest Sr. Majestät atď. an die Grenzer“, a hneď z
            prostriedku hľadeli na mňa litery: „Nachdem Euch die Unverletzlichkeit Eurer
            Nationalität, Religion und Sprache durch Uns und die Verfassung des Landes für ewige
            Zeiten garantirt wird —“ Výborne, zvolám, zahnúc si list, abych také zaujímavé zvesti
            ďalej hľadal. Tu mi padnú oči po preložených pár plátkoch viedenských, o kamarile
            žvatlajúcich, na nový „Manifest Sr. Majestät des Kaisers und Königs Ferdinand an die
            Kroaten und Slavonier“. Tu hodím zase taký všeobecný pohľad na veliký plagát a čítam
            skákavo, tu „Kroaten und Slavonier“, „In euch mussten wir uns irren.“ „In euch irrten
            Wir Uns.“ „Ihr müsst allen ämtlichen Verkehr mit Baron Josef Jellačić oder seinen
            alfälligen Mitangeklagten unter gleicher Strafe allsogleich abbrechen und den
            Verordnungen Unseres k. Kommissärs, Baron Johann Hrabovszky, unbedingt folgen.“ Vlasy mi
            dubkom vstávali, v očiach sa mi tmilo, litery sa mi na samých živých hadov premieňali.
            Pozriem na koniec, vidím dátum: „Innsbruck den 10. Juni 1848. Ferdinand.“
[
1688
]
Obraciam plagáty, hľadám ten prvý, preznačený, i tam to isté datum. Ale,
            preboha, čo je toto? Ja som mal ten prvý povrchne obzretý plagát za holubicu pokoja.
            Nájdem ho a čítam od konca do konca. Hraničiari podrobujú sa rozkazom a veleniu
            Hraboszkého, a oznamuje sa im, že i bán Jelačić je podložený pod vyšetrovku tohoto
            petrovaradínskeho komandanta, o ktorom už všetci vedeli, že je zaťatý nepriateľ všetkých
            Slovanov a menovite Srbov a Chorvátov, že Srbov vytrel spomedzi národov rakúskych. Tu
            som už pozornejšie čítal i ten druhý, väčší a obšírnejší manifest. Horúce prúdy
            prelievali sa mi všetkými žilami. Zosumujúc všetko to povedané, videl som napokon, že to
            sloh nie kráľovský, že to skutočne zlátanina rečí Kossuthových z diéty, i vydýchol som
            si a myslel v duchu na reči Ožegovićove z tejže diéty, podvracajúce túto polemiku
            maďarského a maďarónskeho advokáta a — neveril som jednoducho všetkým tým obžalobám
            advokátskym a útokom stranníckym. Ja poznával vtáka po perí, po reči pôvodcov manifestu!
            Takto zaiste iba sultáni východu písavajú, naši kráľovia v reskriptoch a mandátoch
            svojich docela iné spôsoby užívajú.
„No,“ hovorím k svojmu spolucestovateľovi Svätojuranovi, ktorý díval sa vraj na mňa s
            úzkosťou a spoluútrpnosťou, ako som hltal tie plagáty, hneď obledol, hneď krv mi do
            tváre stúpala, a zas zhlboka vydychoval, päste zatínal, nepokojno hniezdil sa; „No,
            reku, veru nám tá sloboda vychýrená, to bratstvo oslavované a tá rovnosť ponúkaná, veru
            nám doniesli časy! Veru sme sa dožili slobody!“ A vyrozprával som mu všetko, čo nám to
            ten konduktor hodil do vozňa. Môj Svätojuran, tak asi štyridsaťpäťročný, s peknými
            gaštanovými dlhými vlasmi, do rovna zastrihnutými a za uši zahrnutými, spadajúcimi na
            šiju, inteligentná, čerstvo oholená tvár, prisadol si bližšie na lavici proti mne a
            prejdúc si rukou po vlasoch, lepšie za ucho ich zahrnúc, hovoril: „Ja už od pätnástich
            rokov chodím tu po Štajersku, Krajinsku a Chorvátsku, ba až do Triestu sa kedy-tedy
            zatáram, ja znám ale najmä Chorvátov. Ale tomuto všetkému ja neverím, lebo Chorváti by
            si to ani nikdy nedali urobiť. To sú ostrí chlapi, tí veru o Maďaroch ani čuť nechcú, a
            ich páni, grófi a zemani, tí sa inak vedia zastať svojho ľudu ako tí naši stoliční páni
            a grófi. I kňazi sú tam lepší Slováci ako tí naši pátri a farári!“ To bol opravdový
            balzam na moju ranu, i priznal som sa mu hneď, kto som a čo som, a ten mal velikú radosť
            z toho. Tak sme dorazili k stanici Pölčachu, kde sme oba vystúpili z vozňa, ja cieľom
            cestovanie cez Roháč (Rohič) do Záhrebu, on cieľom obchodu svojho po Štajersku. Pölčach
            bol vtedy posledná železničná stanica do Chorvátska. V polozváľanej krčme neďaleko
            nádražia prenocoval som a na druhý deň na poludnie dočkal dostavník,
[
1689
]
plný cestovateľov slovanských, časť to deputácie srbsko-chorvátskej,
            vyslanej do snemu chorvátskeho s bánom Jelačićom do Innsbrucku za kráľom Ferdinandom, a
            teraz vracajúcej sa domov. Poznali sme sa zaraz. Moja prvá otázka bola: „Pa šta je s
            banom? Evo manifest —“ Ale tu mi zasekne otázaný: „Eh! manifest! Kralj i čitav dvor
            primio je bana i deputaciu slavno a iskreno a madžarska kamarila napisala manifest! To
            je sve. Ban ostaje banom i drugo ćemo videti u Zagrebu.“
[
1690
]
Spoločnosť bola veselá a v Roháči sme sa napili dobrej roháčskej vody s
            vínom a cestovali ďalej.
Hneď po príchode našom do Záhrebu presťahovali ma z hostinca do domu mladého
            národovca chorvátskeho, pravotára Mrazoviča, doteraz náčelného muža národa chorvátskeho.
            Už 30. júna bol som svedkom, ako chorvátsky snem prijal bána navzdor kamarilou maďarskou
            roztrúseným manifestom. Zápal vlastenecký uchvátil celý národ. Sviatočne a slávnostne
            naladené obecenstvo prijalo bána s hlučnými pozdravmi. Snem vzal hore všetky tie
            zákulisové machinácie maďarskej kliky pridvornej a uzavrel žiadať zadosťučinenie za tie
            urážky, ktoré stali sa ich milovanému bánovi; voči ale terajším nebezpečným časom, kde s
            posvätnou, nedotknuteľnou osobou kráľa jedna národná, fanatická strana opovažuje sa hry
            prevádzať a pod spôsoby práva na iné národy, a najmä na národ slovanský, jarmo otroctva
            uvaľovať, poveril bána svojho neobmedzenou diktatúrou. To bola priama odpoveď na úskoky
            maďarské. Hrabovszký, čo priam už i dvadsiaty deň minul od vymenovania ho kroz maďarskú
            intrigu za komisára k zloženiu a vyšetrovaniu bána Jelačića — nič nechodil. Namiesto
            Hrabovszkého ale prišli do Záhrebu dva vlastnoručné prípisy, jeden jeho veličenstva na
            arcivojvodu Jána, a druhý, tohoto na bána chorvátskeho, baróna Jozefa Jelačića, ktorými
            vyrovnanie medzi Maďarmi a Chorvátskom na ceste dohovoru obapolného nakladá a tým cieľom
            bán povoláva sa ku spoločnej úrade takejto do Viedne. To bola vítaná príležitosť i mne
            ku hľadaniu pomoci pre utlačený slovenský národ. Keď jeho veličenstvo žiada a porúča
            mier medzi rozvadenými národmi, slušno je rozmýšľať o podmienkach takého mieru, ktorý
            bol by k utvrdeniu celej ríše a všetkých krajín, a tu nesmie byť vynechaný ani najmenší
            utlačený národ. Mne podarilo sa získať sympatie smerodajných kruhov. Na deň 2. júla bolo
            oznámené zasadnutie snemu, v ktorom mali sa formulovať podmienky mieru s Maďarmi,
            otobôž, že vládla istá nezrovnalosť medzi vlastencami srbskými a chorvátskymi, z ktorých
            tamtí prví nedôverovali úprimnosti Maďarov, stojac si s nimi z oko v oko vo zbrani celí;
            že ale cisársky rozkaz pristavoval pod časom rokovania o mier všetky nápady
            nepriateľské, z oboch strán uzavreno predsa spoločne porokovať o podmienkach mieru,
            najprv zo strany srbskej žiadaných, čo sa i v zasadnutí rečenom previedlo. Tu prišlo
            potom do reči i utrpenie slovenského, s chorvátskym zbratreného kmeňa, a vyzvali ma
            rečníci srbskí a chorvátski prítomného v zasadnutí tom, abych preriekol slovo, čo keď i
            predsedajúci bán schválil, ja s vyslovením hlbokej vďaky za súcit a sústrasť s národom
            slovenským hovoril som potom o všetkých tých krokoch, ktoré národ náš zákonne činil k
            ochrane práva svojho jazyka a národnosti, tak oprávnenej v uhorskej krajine, dodajúc
            zároveň najnovšie toto stíhanie nás, práva tieto zákonnou cestou obraňujúcich. Uviedol
            som príklady, ako zákonných zástupcov obcí našich (Ľudovíta Šuleka a Jaroslava Boríka) v
            Nitre zlapali a uväznili, ako našich najšľachetnejších spisovateľov žalárujú, učiteľov a
            kňazov zatvárajú, pred ich domami šibenice stavajú, najprednejších tlmočníkov žiadostí
            národa ozbrojenou gardou stíhajú, zo zeme utekať donucujú, slovom, terorizmus ten
            najväčší v tých časoch vraj slobody, rovnosti a bratstva prevádzajú. Uvádzal som
            príklady a mená na všetky prípady terorizmu toho, už konečne neznesiteľného. Celý snem
            vypočúval s ustrnutím moju reč — a na náradu zo strany vyslancov snemových prednesenú
            prijalo sa jednohlasne, aby medzi podmienky mieru s Maďarmi prijaté boli i žiadosti
            slovenského národa. Tak Chorváti tohovekí cítili vzájomnosť národnú oveľa živšiu ako ich
            synovia o dvadsať rokov pozdejšie, kde zabudli na svojerodnú krv a vyrovnali sa s Maďarmi
[
1691
]
na úkor vzájomnosti a lásky slovanskej!
Znaky toho oduševnenia zaznačené sú v „Agramer Zeitung“ zo dňa 4. júla 1848, číslo
            73, kde stojí zpráva o tom zasadnutí snemu zo dňa 2. júla táto: „In dieser
            Reichstagssitzung war der protestantische Geistliche, Herr Hurban, erschienen; er
            schilderte in einer ergreifenden Rede, die alle Anwesenden bis zu Thränen rührte, die
            traurige Lage seiner slowakischen Landsleute, welche die Magyaren nur aus dem Grunde
            verfolgen, weil in ihnen der Geist für ihre Nationalität sich regt; diese mit höchster
            Begeisterung vorgetragene Rede wurde mit Beifall aufgenommen“
[
1692
]
etc. A v aktoch tohoto snemu formulovaná je záležitosť táto nasledovne:
            „Punkt X.
[
1693
]
— preto uzavrel snem medzi podmienky možného vyrovnania sa s Maďarmi i túto
            prijať, aby všetci pre ochranu práv slovanskej národnosti lapení a vo väzeniach držaní
            Slovania okamžite na slobodu prepustení boli, ktorých známe mená majú menovite udané byť
            v podmienkach vystavených.“ A v reprezentácii snemu chorvátsko-slavonsko-dalmátskeho k
            arcivojvodovi Jánovi, v ktorej tie podmienky vyrovnania formulované sú, stojí: „11.
            Schliesslich soll noch vor jedem Anfange einer solchen Unterhandlung die magyarische
            Partei von jeden weiteren Verfolgung aller slavisch gesinnten Individuen im Königreich
            Ungarn gänzlich abstehen. Insbesondere aber sollen sämtliche, ihrer slavischen Gesinnung
            wegen verhaftete und meistentheils barbarisch behandelte Individuen allsogleich auf
            freien Fuss gesetzt werden.“
[
1694
]
[
1695
]
Srbi, ako som už pripomenul, nedôverovali už popredku vyrovnaniu tomu, ale konečne
            ustalo sa z ich strany od nepriateľstva a ja som užil dobu túto prímeria tohoto k
            cestovaniu po Chorvátsku a Slavónii; navštívil som Zemun, Karlovice,
[
1696
]
Pazovú a Belehrad. Ale tu som už zase zabehol do pamätí mojich a nádobno mi
            písať o Ľudovítovi.
Ľudovít Štúr bol činný vo Viedni, čakajúc tam buď vyrovnanie, alebo otvorenie boja.
            Priatelia veci našej, medzi ktorými popredné miesto zaujímali Zach a Bloudek, ako vojaci
            verne stáli po boku Štúrovi a Hodžovi; ku povstaniu verejnému všetko súrilo. Neslýchaný
            terorizmus vládol na všetkých stranách Slovenska. Stadiaľ občas dochádzali mladíkovia so
            zprávami k Štúrovi, v ktorých vychodilo navrch, že ak nepríde čím skôr aká-taká pomoc,
            národ si zúfa a hotový teraz ku všetkému, povstaniu, zmalátnie, a Kossuth všetko za
            sebou schváti do proklamovanej už všeobecnej revolúcie proti kráľovskej dynastii.
Prišiel bán do Viedne, prišiel i arcivojvoda Štefan a minister Batthyány,
[
1697
]
aby v prítomnosti arcivojvodu Jána ako zástupcu kráľa a cisára Ferdinanda
            vyjednávali, tamten zo strany Slovanov, títo zo strany Maďarov. Štefan prijal bána s
            velikým vyznačením a osvedčením, ako túžobne si želá pokojného narovnania, ale s tým
            boli aj veci u konca, lebo keď bán na podmienkach kráľovstvom trojjediným jemu
            predpísaných stál, oba títo páni, i palatín, i minister-predseda, cítili sa byť
            viazanými maďarskou panujúcou stránkou a snemom peštianskym. Bán dal im na písme
            uzavretia snemu svojho. Prostredník a zástupca osoby kráľovej, arcivojvoda Ján,
            odcestoval dňa 30. júla do Frankfurtu, aby zaujal vysoké miesto námestníka ríše nemeckej
            a bán vrátil sa do Záhrebu, vítaný a sprevádzaný na všetkých cestách svojich
            obyvateľstvom bez rozdielu stavu a národností. Viedenskí mešťania i garda,
[
1698
]
vojsko, mešťania a garda brnenská, hradecká a iných miest, niesli mu v
            ústrety demonštratívne úctu a obdivovanie. „Ja tieto dôkazy úcty nepripisujem sebe,
            ktorý nikdy som po takých veciach nebažil, ani seba nikdy do predku nenatískal, ale
            pripisujem ich uznalosti veci našej svätej a obdivu udatnosti a čistého, pevného
            charakteru národa môjho,“ hovorí bán Jelačič v jednom príhlase (zo dňa 6. augusta 1848).
            „Čo nám teraz zbýva, je, aby sme vyčkali, čo si uzavrie snem peštiansky o poslednom
            našom slove mieru, ktoré maďarskí ministri bezpochyby zdelia so stavmi, a medzitým
            pripravili sa, aby sme sile a jednote našej zveriť mohli svätú vec národa nášho, ktorej
            neodoprú sympatie slobodné národy Rakúska a Európy, schválenie jeho veličenstvo náš
            cisár a kráľ a ktorej konečne nebude chýbať pomoc Najmocnejšieho, na ktorého i
            spoliehame nepodvratne.“
Tak hovoril junácky bán Jelačič. V Chorvátsku a Slavónii diali sa najrozsiahlejšie
            prípravy k boju, bo od snemu peštianskeho, od tohoto pôvodu všetkých tyranských zámyslov
            proti slobode národov a najmä proti slobode národa slovenského, sa nedalo očakávať
            mierne narovnanie. Maďari mali tajných agentov, ktorí vo spojení s Talianmi stáli a i
            medzi vojskom dezerciu hlásali. Jelačič znajúc o tom už 20. júna, vydal proklamáciu k
            hraničiarom svojim, aby sa o krajinu svoju nebáli, že on je tu na stráži, a aby len
            verne zotrvali pri zástavách cisárskych. Pulszky, sekretár Kossuthov, prikladal polienka
            na ohník rozpálených germánskych legionistov viedenských, ktorí verbovali zjavne proti
            národom uhorským, slobody, bratstva a rovnoprávnosti domáhajúcim sa. A ako maľovali
            Slovanov! „Auf zum Kampf nach Ungarn!“ „Es gilt, es gilt, ob Mensch, ob Thier zu heissen
            künftig hin. Man schlachtet, mordet, raubet, blos um zu schlachten, morden und zu rauben!“
[
1699
]
Takto začínala sa jedna proklamácia, podpísaná: „Von dem Commissariate des
            freien Eliten-Korps der Wiener Legion für Ungarn.“
[
1700
]
Podobná tejto légii formulovala sa légia Poliakov, o ktorej títo „Musensöhne“
[
1701
]
proklamovali: „Drum auf, auf zum Kampfe! Schon sind uns vorangeeilt die
            freien Männer Polens, sie wissein nur zu gut, dass es sich nicht mehr um Nationalitäten
            handle, sondern es gilt die Freiheit oder Knechtung der Völker; die kleine Legion der
            Polen wirkt Wunder!“
[
1702
]
atď. A to tak ide ďalej, Chorváti, Slováci, Srbi, Rumuni, to všetko išlo krv
            vylievať len preto, aby národy tieto dostali sa do otroctva! To bolo tak v auguste a
            septembri. Tamtá proklamácia vydaná a plagatírovaná bola na rohoch viedenských domov už
            dňa 14. septembra.
Štúr držal vo Viedni tiež malú pisáreň k verbovaniu dobrovoľníkov pre povstanie
            Slovákov k obrane práv národných. Keď sa tieto proklamácie jedna k druhej postavia, bije
            do očí každému tam frázovitosť a bombast, tu hlboký žiaľ, vysoké oduševnenie za slobodu.
            Jedna slovenská — od Hodžu písaná — proklamácia má:
„Nás Slovanov, t. j. Slovákov, Chorvátov, Srbov, Rusínov je o polovicu viac ako
            Maďarov, a predsa títo nás o národnosť našu slovenskú idú pripraviť. My Slovania sme
            národ maďarský pokresťanili, my sme kráľovstvo uhorské pod Štefanom svätým založili, my
            sme pohanské vzbury a odboj Maďarov proti tomu kráľovskému otcovi skrotili a do poriadku
            priviedli, my sme ich hospodárstvu, remeslám a domácemu životu priučili, my Slovania sme
            Maďarov proti násilným Turkom bránili, im prítulok a bezpečie bratinské dali; my Sloveni
            sme s Maďarmi, t. j. Uhrami za osemsto rokov zlé i dobré, žiaľ i radosť, neresť i
            šťastie spoločne si delili, my sme sa s nimi do pokrvnosti a rodiny, do spoločenských a
            domácich zväzkov dali a za toľko sto rokov spoluvlastensky nažívali, a teraz konečne
            vstúpil satan do srdca maďarských pánov a rozruval nás s Uhrami na veky, lebo
            Maďari-Uhria nám Slovanom, svojim bratom, vypovedali aj človečenstvo, aj občianstvo
            spoločné! To je hriech na Uhriech, lebo to je bratovražda“ atď.
To téma Hodžovo „hriech na Uhriech“, nikde nebolo lepšie tlmočené ako v tejto
            proklamácii, ktorá na počiatku septembra vyšla. Tlačená
            http://zfproof.dot.sk/projects/projectID46fcd34575526/ro0630.pngv Prahe u Medana. Tam už
            volá sa národ k obrane práv svojich zjavnej a vypovedá sa poslušnosť maďarskému
            ministerstvu. Končí sa slovami: „Za slobodu, za kráľa, za národ slovenský! Do boja, do
            boja, Pán Boh s nami.“ I dobrovoľníkov už bolo hodne nazbieraných. Ja som počiatkom
            septembra vrátil sa z juhu do Viedne a našiel prípravy skrz Štúra, Hodžu, Bloudka a
            Zacha porobené. Násilnícka situácia ale zo dňa na deň viacej sa priostrovala. Nasnutie
            jeden na druhého bolo každej chvíle k očakávaniu. Spomenutá už hore proklamácia
            legionárov viedenských nám objavila nebezpečnú situáciu i pre nás samých vo Viedni. Dej
            tento príprav nemohol konečne dlho utajeným byť. Držala sa teda národná porada. Naši s
            vedením vojenských vecí poverení, Zach a Bloudek, súrili na konečné sa zorganizovanie
            správy povstania. Zriadila sa teda národná rada, ktorej predsedom bude vždy ten z nás
            troch (Štúr, Hodža a ja), v jehož okolí bude sídlo povstania slovenského. Po nádejnom
            usporiadaní jednotlivých krajov a keď bude výhľad i príhodný čas k tomu, vzdá sa národná
            správa svojho úradu a vyzve národ slobodný ku konštituovaniu sa ďalšiemu. Za vojenských
            prísedníkov národnej rady boli ustanovení Zach a Bloudek. Za sekretárov Bohuslav Nosák a
            Jaroslav Borik. Otázka vojenskými vodcami prednesená bola druhá podstatná tá: kde má
            počať sa toto hýbanie za slobodu slovenského národa? Hovorili Hodža i Štúr, jedenkaždý
            za svoj kraj; onen chcel Liptov a Turiec mať za divadlo vystúpenia prvého, lebo dôvodil
            s istotou, že kadenáhle sa on tam zjaví, národ hlava na hlavu pozdvihne sa k odstráneniu
            tyranov; ale praktické oko našich vojenských znalcov nedalo nič na tieto frázy a Zach
            krátko len poznamenal: „Možno, keď sa vy tam zjavíte, ale i to ešte podlieha
            pochybnosti; no jedna je otázka praktická, či vás nelapia skorej Maďari, než vy do Turca
            a do Liptova prídete? S našimi necvičenými päťsto chlapmi sa my do Tatier prebiť
            nemôžeme!“ Ľudovít tiež potom nestál veľmi na svojom návrhu, aby sme v Trenčíne počali.
            Zostal som ja tretí v rade, a ja majúc v rukách dôvody rozhorčenosti v západnej
            nitrianskej stolici, kde od 4. mája, kde senickí fanatici slovenské perá
            bielo-modro-červene trhali z klobúkov našim mládencom a kde potom 11. mája vyslancov
            národných do kongregácie, Šuleka a Borika, zlapali a uväznili, kde dvoma kompániami cecopierovcov
[
1703
]
strážia Maďari Slovákov na Myjave a Brezovej, pomocou ktorých udržujú
            kossuthovskí krvosudcovia terorizmus, majúc konečne zaručené zprávy v rukách, že tamojší
            ľud netrpezlivo čaká vyzvanie ho k boju, osvedčil som, že keď sa uzná rečený kraj za bod
            archimedický, z ktorého dvíhať sa má národ k slobode, ja dobre stojím za to, že desať
            tisíc chlapov máme na nohách a pod zbrojou vo troch dňoch. „K tomu prístup je ľahký.
            Sila proti nám chatrná. Cecopierovci, Taliani, v horách našich palicami kopaničiarov
            našich vyhnatí budú. Železnica ide až ku samým hraniciam. Z Piesku na Vrbovce a Myjavu
            je iba skok.“ Krátke určité slová moje prijali sa konečne od vojenských našich radcov za
            smerodajné a ustanovilo sa ísť čiarou Bzenec—Písek, Vrbovce, Myjava a tam rozvinúť
            zástavu slobody slovenskej, vlastne boja za národ slovenský.
Štúr sa vyznačil aj ráznosťou proti svojvoľníkom našim vlastným. Nebola ešte dosiaľ
            pripomenutá nikde v životopisoch jeho jedna epizóda z týchto čias. Pred samým započatím
            deja umieneného, ako sa už posledný slabý kamienok organizácie našej priložiť mal do
            sklepenia, povstali traja mladoňovia,
[
1704
]
ktorí snáď čakali dáke zvláštne postavenie pri národnej rade, a rozumie sa,
            ho nedostali a začali šomrať, pochyby dvíhať, liberalizovať, rezonírovať.
[
1705
]
Štúr zobral päťsto dobrovoľníkov hotových ísť s nami, ako prvú ochranu
            národnej rady a kým sa národ zoberie na povstanie. Títo všetci zaviazaní mali byť
            prísahou, ale spolu i národná rada dočasná a síce táto hneď v poslednom zhromaždení
            svojom, ostatné mužstvo pri oddaní mu zbrane. Zmienení mladoni ale vyžiadali si slovo v
            poslednom zhromaždenom viedenskom národnej rady a osvedčili, že oni nezložia prísahu, až
            pokým ju národ nepotvrdí. Zach sa rozpálil a meral ostrým okom oponentov svojich,
            Bloudek satirickým úsmevom sprevádzal ohnivú junač, Štúr ale prejal prvý slovo a
            vzletnou zápalistou rečou rozhorlil sa o falošnom liberalizme, o vojakoch, čo pred bojom
            pochyby prechovávajú, o svojvôli ľudskej, tak často históriu našu národnú poškvrnivšej a
            aj o nevďačnosti tých, ktorých sme na prsiach svojich dosiaľ ako verných bratov chovali
            a trímali, a, hľa, tí pozdvihujú päty proti nám z príčin zaiste aspoň mne
            nepochopiteľných! „Veď,“ skoro plačlivo hovoril Štúr, „národ náš drahý tejto doby v
            smrteľných kŕčoch leží, zopiaty, zviazaný železami a povrazmi nevôle, zvíja sa v
            otroctve, my božím len vnuknutím vzchopili sme sa prvší do práce rozdrúzgania želiez
            tých a roztrhania povrazov tých, my nesieme životy svoje v obeť za jeho život, my nič
            iného nemáme pred sebou, len lebo smrť vlastnú, lebo vyslobodenie národa nášho. Veliké,
            od století mnohých nevídané, ba už ani neslýchané a nadmieru ťažké predsavzatie naše,
            jehož prajný výsledok nenie ničím, ale ničím zaručený, ak nie našou vernosťou,
            statočnosťou, posvätením sa naším a národa samého obudením sa včasným. Tamtie cnosti sú
            v našich hrudiach a srdciach, toto posledné je ešte u Boha. Tu stoja bratia naši,
            náčelní vodcovia vojenskí, bratia, najbližšieho nám kmeňa synovia, Moravania, a
            prisahajú vernosť zástave a správe povstania slovenského a idú s nami do najväčších
            nebezpečenstiev za národ náš: a naši vlastní synovia rezonírujú, liberalizujú, jašia
            koňa akejsi zásady
[
1706
]
nevčasnej, a to skorej, ako ešte len prstom pohnuli sami za národa život a
            slobodu. A proti komu dvíhajú päty? Proti nám, synom smrti, ktorú ideme hľadať v službe
            národa. Veď čože my hľadáme už toto piaty mesiac od nášho vyhnanstva, a koľký rok že od
            prvej prvoty nášho pocítenia lásky k prírode? Len národa dobré, len jeho slobodu, jeho
            právo na národnosť a život. „Pokým národnú radu národ nepotvrdí!“ To je toľko, ako nikdy
            nezačať rúcať hradby satanské vrahov národa. Veď keď národ oslobodí sa, my prví
            oslobodení budeme od prísah a záväzkov našich.“
To bola porážajúca reč, ktorú iste nečakali opozionalisti rečení, ktorých šľah, ako
            sa zdalo, bol namierený proti mne ako presedovi národnej rady. Ja mlčal znajúc, čo je v
            mysli slovenských svojvoľníkov, ale Fraňo Zach, náčelník nádejného nášho štábu, v
            povedomí úlohy tak obetavo a neziskovne na seba prijatej, rozpálený tak vyzývavou
            ľahkomyseľnosťou — oči jeho sypali iskry mlunné spod vysokého čela — ticho a jednoducho
            povie:
„Nuž, títo páni jednoducho nemôžu ísť s nami, ktorí sme zorganizovaná spoločnosť
            bojovníkov za práva utlačeného teraz národa slovenského. My hotoví sme umrieť za národ
            náš a necháváme i im slobodu umrieť za tenže národ, ale poneváč oni iného sú ducha a
            iných než my zásad, nech nežiadajú od nás, aby sme im dovolili porušovať jednotu našu!
            To sa však spolu vysloviť musí, že ak opovážili by sa v okrese našej pôsobnosti búriť
            proticieľom prítomnej akcie našej, my tiež zakročíme proti nim podľa zvykov vojenských.“
            Zach si sadol a mne zdalo sa, že v ohnivom jeho oku zablyskla sa slza. Bloudek bol
            dobrovoľník zapálený, hľadajúci ideál vojaka, udatný, jasne mysliaci, za vec národa z
            dôvodov logických celou dušou zaujatý, pritom ale triezvy a satirou vládnuci, keď videl
            nezrovnalosti fantázie ľudskej s úlohami praktickými života, ten hovorí k susedovi vedľa
            stojacemu polonahlas:
„S takými múdrymi politikastrami, čo rezonírujú po advokátsky, keď majú prisahať na
            verný boj pod zástavou rozvinutou slobody, nedobyjete sa slobody národnej, bratia
            Slováci!“
Národná rada prestala na názore Zachovom. A to bola posledná porada viedenská
            národnej rady slovenskej. Dňa 17. septembra v nedeľu rozlezená po „Prátri“
[
1707
]
čata dobrovoľnícka zhromažďovala sa na nádraží severnej železnice cisára
            Ferdinanda okolo desiatej hodiny večernej.
Deň 18. septembra záležal z týchto činov: Voziari prišli z Hlbokého, Vrboviec a
            Myjavy, zobrali z vozňov náklad vojenský a čata peškom cez Veselé zhromaždila sa na
            hranici, na lúkach velkánskych
[
1708
]
vzatá bola pod prísahu, ozbrojená a s rozvinutou zástavou slobody slovenskej
            a boja za kráľa, jednotu ríše rakúskej a slobodu úplnú národa slovenského pri hluku
            bubnov poberala sa v pochode riadnom k Myjave. Ohne a zástupy ľudu po hranici slovenskej
            vítali osloboditeľov svojich, zahrnujúc ich potravnými článkami.
Deň 19. september svitnul čate slovenskej na pôde domácej. Čata päťsto bojovníkov
            vzrástla v prvý deň na tisíc päťsto. Dňa 20. septembra na tritisíc ozbrojených mužov
            zorganizované Bloudkom a Zachom. Dňa 21. septembra znovu zorganizovaná vrchnosť na
            Myjave, vzrast bojovníkov do osemtisíc. S nimi pochod z Myjavy na Brezovú. Na Brezovej
            nápad zo troch strán odrazený s úplným víťazstvom národného vojska. Jedna stotina so
            stotníkom Sossai-om zajatá, odzbrojená a do Olomúca poslaná: sedemsto gardistov od
            Vrbového za ňou idúcich s maďarskou istotou vliezlo do pasti slovenských dobrovoľníkov a
            rozprášeno, korisť na povozoch, koňoch i zajatých „vitézoch“
[
1709
]
veľká! Od západnej strany druhá stotina cecopierovcov s gardistami — od
            Bukovca dolu Krsiačkami prišlá — napadla na holé garbiarske nože statných Brezovanov s
            hrdinským Slovanom poľským Bonkowským
[
1710
]
v čele a bola rozprášená a po všetkých návršiach a horách medzi Bukovcom a
            Prienej rozohnaná. Tu padlo najviac obetí zo strany národnej. Od poludnia štyristo
            kyrisníkov pod majorom Vojničom na útek zahnané až k Hradišťu. Deň 22. september
            zosilnil tak ďaleko povstanie, že v nasledujúcich dňoch vzrástlo až na
            štrnásť-pätnásťtisíc ozbrojeného mužstva.
[
1711
]
Všetko lapalo sa zbrane, akú malo; všetko pýtalo lepšiu. Tí krikľúni
            židovsko-maďarskí, ktorí toľký vresk robili po novinách o kamarile, a sám Kossuth, ktorý
            doteraz z pohodlnej emigrácie svojej krik tento opätuje, museli si tú všadebylú kamarilu
            ako veľmi hlúpu predstavovať, keď toľkým rukám, prestierajúcim sa po zbrani, dostatočnej
            zbrane dať nevedela. Národná rada nemala viacej ako tisícdvesto dobrou zbraňou
            opatrených mužov a v tom čísle boli už i tie pušky, ktoré sme v boji ukoristili od gardy
            a cecopierovcov. Prostriedky národné boli veľmi slabé a len zápal a obetivosť
            dosadzovali nedostatky národa. Deň 22. septembra dokázal, čo môže i garbiarskymi nožmi
            ozbrojený národ pri vodcoch čiperných a na území čo len pár stotinami strelnou zbraňou
            ozbrojených dokázať. Počiatok bol zdarný. Národ počínal sa schytať za krídla; vodcovia
            naši boli vždy dostatočne opatrení hodnovernými zprávami o pohyboch nepriateľa. Pozícia
            naša po 22. septembri bola táto: proti gardám maďarským, pod ochranou generála Knöhra a
            jeho vojska riadneho vo Vrbovom a Borovciach tábor svoj rozloživším, stálo naše
            povstanie čelom v priesmykoch Holešky, ktorými dňa 22. septembra osemsto gárd prehnalo
            bolo, utekavších v smrteľnom strachu do Vrbového. Stadiaľto nebolo sa nám čo obávať
            nápadu druhého. Na ceste druhej, vedúcej k hlavnému leženiu nášmu z Vrbového cez Krajnú
            na Myjavu ležalo naše územie povstalecké, ale ešte neozbrojené iným ako duchom svojím a
            zbraňou vlastnou. Preto uzavreno preložiť na Myjavu hlavný tábor a opanovať cestu
            vrbovsko-myjavskú s opretím sa o javorinské pohorie. Tretia cesta do svätyne našej
            viedla od Nového Mesta cez Bzince, Ľubinu a Starú Turú, územím ovšem tiež dobre
            povstaleckým, kde ale usadená bola maďarónska strana malá v mestečku Starej Turej, ktorá
            stála vo službe Kossuthovej, národne zmýšľajúce mestečko a Kopanice prenasledujúc. Tam
            hrozila vtrhnúť, ako i vtrhla pomoc ozbrojených gárd a vojska maďarského. Výprava teda
            sem ukazovala sa nezbytnou. Medzi tieto plány padla ešte epizóda rekognoskovania
[
1712
]
úzadia nášho, kde nám v tyle zobierala sa na pomoc Senici garda prešporská a
            vojsko cisárske, Maďarmi k cieľom svojim zvedené. Aristokracia okolná tu sa sústredila a
            terorizovala už od mája národ okolitý. Ľud zanevrel vždy viacej na Senicu, kde sa mu
            prvá urážka stala od baróna Schmerzinga a rozpustilej chasy maďarónskej. Vyhrážané
            Senici pomstou odvtedy. Všeobecná tedy bola žiadosť pochod na Senicu. Vodcovia naši i
            chceli skúsiť organizáciu svoju i zvedieť stav nepriateľskej sily. Rekognoskácia
            nevydarila sa, lebo i ľud, necvičený a bez strelnej zbrane, nevydržal pohľad
            blýskajúcich sa pušiek a bielych remeňov riadneho vojska a počal sa klátiť, i
            nepriateľská, dobre zošikovaná čata nemala sa k útoku, a tak zostalo pri manévroch. Obe
            strany utiahli sa, naša na Brezovú, protivná na Senicu. No, nejdem písať históriu týchto
            operácií, len podotknem, že národné povstanie zaujalo podľa podotknutého plánu územie
            podjavorinské so spiatočnou linajou, chránenou horami javorinskými. Maďarské vojsko a
            garda zaujali Starú Turú, sotva ale postavili sa nad mestečkom na návrší dňa 27.
            septembra k večeru, keď už i my sme stáli im v čele. Zvedená bitka, nepriatelia zahnaní
            až ku Bzinciam a utekali až k Mnešiciam. Ešte bitky stáli pozdĺž cesty
            vrbovsko-myjavskej dňa 28. septembra, a síce s mocou generála Knöhra, plukom pruského
            princa a gardami od Hlohova, Boroviec a Vrbového tiahnucimi až do tretej hodiny
            popoludňajšej. Tu skončené prvé povstanie slovenského národa znenazdania.
Pod starým dubom na návrší na Poradí
[
1713
]
stála národná rada neúplná. Hodža chyboval.
[
1714
]
Štúr chcel zasadnúť k súdu nad Hodžom, ktorý po 22. septembri znenazdatia
            zmizol bez oznámenia sa. Ja vzoprel som sa a nedovolil som ďalšie pátranie po veci, tým
            viac, že iná, závažnejšia stihla zvesť, ktorá žiadala riešenie, žiadala zastavenie celej
            akcie. V následku najnovšieho manifestu kráľovského
[
1715
]
nám v chrbte koncentrovalo sa vojsko na Morave k zavedeniu poriadku v
            Uhorsku a poručené kráľom pristavenie nepriateľských činov. Toto bola osudná bomba,
            ktorá znenazdania padla medzi nás. Manifest znel: „An die Völker Ungarns, womit
            angezeigt wird, dass der Feldmarschall-Leuitnant Graf Lamberg
[
1716
]
zum Oberbefehlshaber sämmtlicher in Ungarn befindlicher Truppen ernannt
            wurde.“
[
1717
]
A ďalší obsah: „Mojim národom Uhorska! Pred niekoľkými dňami oznámil som
            mojim verným národom Uhorska, jak velice mi na srdci leží čo skoršie úplné navrátenie sa
            pokoja a zákonného poriadku v zemi. Ale, bohužiaľ, stav vecí sa porád zhoršuje, válka
            občianska hrozí na všetkých stranách Uhorska vzplanúť. V tomto nebezpečnom postavení a
            pri túžobnom mojom želaní zamedziť prelievanie krvi a hrôzy anarchie oddialiť od zeme,
            cítil som sa byť pohnutým. Môjho podmaršálka grófa Lamberga poveriť nadveliteľstvom nad
            všetkými vojskami v Uhorsku nachodiacimi sa, jako tiež nad všetkými akéhokoľvek
            pomenovania ozbrojenými sbormi, a to síce tak, aby okamžite prejal velenie najvyššie v
            Mojom mene. Za prvú úlohu naložil som mu, aby na všetkých stranách pokoj zaviedol, a mám
            pevnú dôveru vo všetky vojenské a občianske autority, že poslúchnu ho ochotne a
            podporovať budú ho všemožne. Menovite a obzvláštne vydal som už potrebné rozkazy, aby
            poriadok v hornom Uhorsku zavedený bol. Očakávam teda od Mojich verných národov Uhorska
            tým ochotnejšie a dôvernejšie v ústrety vychádzanie tomuto Môjmu mimoriadnemu
            komisárovi, a to tým viacej, že už učinené sú všetky potrebné kroky k pokojnému a pre
            všetky strany upokojivému vyrovnaniu vnútorných rozoprí, a aby medzi uhorskými a
            mimouhorskými krajinami Môjho štátu oná úplná shoda späť uvedená a zabezpečená bola,
            ktorú od století ku spoločnému blahu zabezpečenú a utvrdenú chce mať pragmatická
            sankcia. Dané v Mojom residenčnom meste Viedni päťadvadsiateho septembra tisíceho
            osmistého meruôsmeho roku, Ferdinand m. p.“
Voči tomuto manifestu a zaprisahaného nami sľubu vernosti ku kráľovi Ferdinandovi
            stála poviazaná národná rada. V živom, paletonskom rachote pušiek
[
1718
]
zišla sa, aby — pristavila ďalší boj a urobila poriadky so svojimi vecami.
            Vojenské zásoby, munícia, zbroje oddané ľudu. Poliaci, Srbi, Moravania a Česi, ktorí s
            nami prišli bojovať za slobodu slovenského ľudu, so zbrojou ustúpili s nami a v
            moravskej dedine Lhotke pod Javorinou zložili zbraň a rozišli sa; z ktorých dajedni
            zranení od vojska, ostatní zlapaní a internovaní boli v Hradišti. To bol ten rozkaz, o
            ktorom zmienka deje sa v manifeste, a ktorý si soldateska náhodou či zúmyseľne — nevedno
            — sami Maďari, takto vysvetľovala, na moravskej pôde bezbranných cestovateľov rúbajúc!
Podivný ten osud pískal dňa 29. septembra 1848 náramne posmešnú nôtu všetkým sveta
            politickým kamarilám a detinským snom oddávajúcim sa národom. Maďarská soldateska,
            vyslaná do chrbta slovenským bojovníkom, bojujúcim za jednotu ríše, za kráľa svojho
            Ferdinanda a za verný trónu národ slovenský, po zložení zbrane v dôvere na moc a svätosť
            slova kráľovského tne do bezbranných už bojovníkov slovenských na Morave a v tomže
            okamžení maďarský národ vraždí bezbranného grófa Lamberga na moste pešť-budínskom! Toho
            posla kráľovského, ktorý niesol Maďarom olivovú ratolesť mieru, toho plnomocníka
            korunovaného kráľa, ktorý mal zmieriť s národom maďarským všetky národy proti nemu
            vzbúrené — zavraždili Maďari. Ako piesok v ústach, tak škripí v ušiach historická táto
            nôta.
Na Slovensku robili iní ľudia poriadok. Povstanie bolo ukončené, vojska a gárd
            množstvo veliké obrátené bolo k Viedni a proti bánovi Jelačićovi.
O prvom samostatnom povstaní národa slovenského proti násilnej maďarizácii
            rozhovorila sa štebotavá alebo zlomyseľná kritika. Kto má škodu, aby sa vraj o posmech
            nestaral. Že pijavice národa slovenského, ktoré pijú krv jeho, že hladoši, ktorí
            nespôsobní sú chlieb poctivou prácou si zaslúžiť, harušia, špincú a zlorečia na tento
            odvážny čin samoobrany národa slovenského, to je v ich pijavičej a špiclovskej
            prirodzenosti, lebo čože by tým inšieho bolo kvôli, ako aby národ hodne len krvi
            dorábal, ktorú by cicať mohli a ticho, pokorne znášal čmýr žúžale cudzopasnej na svojom
            práci poddanom tele. Od tých iného dač čakať znamenalo by s koňmi otčenáš sa modliť. Sú
            ale múdri a slávni politici a la Kossuth a jeho škola a tým už možno seriózne odvrknúť:
            „Čo ste siali, to ste žali.“ Múdrej a na výši časov stáť sa domnievavšej a domnievajúcej
            sa i teraz ešte aristokracii privolať možno: „Uzavreli ste zmaďarizovať polyglotné
[
1719
]
Uhorsko vtedy, keď ste iba sami seba zastupovali, keď ešte neboli zastúpené
            pri akcii tej národy; keď ale i kráľ i vy sami licomerne vykričali ste bratstvo a
            rovnoprávnosť národov, a národy vás za slovo chytili a hlásili sa jeden každý o svoju
            národnosť, vy nastavali ste šibeníc a narobili mučeníkov ľahkomyseľne dosť pre vás a
            osudne pre národ ten, ktorého údmi pokrytsky väčšina z vás ste sa vyhlasovali. Celý
            spôsob váš, akým pripravovali ste národy iné o ich najdrahšie poklady, reč, národnosť,
            vzdelanosť, náboženstvo, majetnosť a celý rozvoj bytia a žitia týchto čestných, pilných,
            schopných, verných vlasti svojej a dynastii národov, celý spôsob váš, počnúc od
            nafláskaných terorizmom bláznivých fanatikov paragrafoch o samospasiteľnej maďarčine až
            po šibenice, na ktoré ste vešali najpoctivejších občanov, najvernejších poddaných
            kráľových, najobetivejších vlastencov a najvernejších synov svojho národa, celý tento
            spôsob samopanstva vášho nemohol mať iných následkov, ako bolo i toto nezdarené prvé
            povstanie slovenské.
Ale ešte sú kritici plnohubí, ktorí žvastajú o patriotizme, keď chcú hodiť kameňom po
            nás. Áno, patriotizmus, známe ho, bol to patriotizmus brucha vlastného, žalúdka kasty
            svojej, patriotizmus židovský na vyciciavame vlasti a iných národov, týchto včiel
            pilných namierený. S mocou kráľovskou, s uchvátenými vojskami, s uplatenými generálmi, s
            pevnosťami a kanónmi išli ste bojovať proti holým prsiam utrýzneného, o slobodu, o reč
            svoju drahú, o vzdelanosť a právo svoje bijúceho sa národa! Inakší toto bol patriotizmus
            bojovať za práva národa potlačeného, ako bojovať mocnému tyranovi proti nahému otrokovi!
No ešte sú aj iní, ktorí neprajno posudzujú toto samostatné prvé povstanie národa
            slovenského čo ľahkomyseľné a nespôsobné, ktoré mohlo radšej vystať a neukladať obete
            národu. Na to odpoveď: Dajte nám takú „ľahkomyselnosť“ a takú „nespôsobnosť“ len ešte na
            piatich iných miestach širokého a rovne tak vtedy hneteného a vraždeného ako tu
            Slovenska a uvidíte, čo vykvitne pre národ z povstania toho prvého! „Obete“ ale, hja,
            bez obeti niet slobody sladkej. Národa časť tutejšia uložila si sama obete tieto a —
            ostalý národ zadržal si svoje obete, domnele pre seba, skutočne pre vrahov mena a života
            svojho. Nebolo by i tejto väčšej časti národa lepšie bývalo obete položiť za seba
            samého?
A napokon ešte hodím zrenie na jeden, ten najposlednejší spôsob kritiky, tejto „post
            festa“
[
1720
]
sa zjavivšej. „Kto vás splnomocnil k povstaniu? Vy ste boli rebelanti,
            panslavisti, komunisti a keby ste boli zvíťazili, boli by ste sa s Rusom spojili.“ Tak
            kritizovali povstanie naše maďaróni, do úradov cisársko-kráľovských sa všantročivší a
            dobrovoľníkov slovenských z celej cisársko-kráľovsko-úradníckej moci prenasledovavší. My
            im síce dávali už vtedy pod Geringerom,
[
1721
]
Haynauom,
[
1722
]
Bachom
[
1723
]
atď. odpovede, aké zaslúžili; no najlepšia odveta na celú túto kritiku bola
            história, ktorá rozprávala, ako tí sami, čo vyslali soldatesku maďarskú nám do chrbta,
            už 29. septembra telegrafom hľadali nás pod Javorinou a v Hradišti, a nenájduc nás už
            tam, aspoň peniaze poslali pre tých, čo zrúbaní a internovaní boli soldateskou ich! Bolo
            to hneď po vražde Lamberga.
Ak je kritika proti tomu prvému povstaniu kúsavá, kúsavejšou na všetky strany môže
            byť odveta a kritika z našej strany. Na čarbaniny ale Paltaufa Károlya, Smrtiča Šimona, Tütüssyho,
[
1724
]
Libertinyho et tutti quanti, ktorí všetci z brucha spievajú melódiu tú,
            ktorú im platia páni stravníci válova krajinského, kam za daňové peniaze i nášho ľudu
            zlievajú sa výpalky, nie je hodno odpovedať; tým chystá odvetu história. Ako robia
            históriu títo jasličkári patriotickí, uvediem jeden príklad namiesto mnohých. Doviedli
            nám lapených so zbraňou v rukách naši bojovníci dvoch vojakov pluku princa pruského a
            staroturanského notára Pažitského. Chudák Pažitský kľakol tam do blata na kolená,
            mysliac, že je už po ňom. My zdvihli ho z blata a napomenuli i jeho i tých dvoch junákov
            Maďarov, aby nebojovali proti úbohému, slobody svojej domáhajúcemu sa národu
            slovenskému. A zbrane sme im vrátili. To bolo pod oným dubom, kde dokončilo sa povstanie
            slovenské. To je holé faktum. Hanba tomu, kto tak ako Tütüssy potom kreše iskry do
            prachu pušného nových náruživostí! Podobne bych mohol rozprávať po 22. IX., kde plný
            mestský dom brezovský bol zajatcov, ktorých sme kŕmili, napájali a — púšťali na slobodu.
Štúr bol vo dňoch 20. — 28. septembra sám duša celého povstania. Ja ležal chorý v
            zimnici a v niektoré dni, keď horúčosti nesmierne búrili vo vnútornostiach mojich,
            neznal som nič o svete, potom zas vláčil som sa po biede; Hodža nás opustil; vojenskí
            dôstojníci mali plné ruky práce s cvičením a organizovaním čiat. Štúr bol všade a
            rozvinul talent organizátora a povzbuditeľa nesmierne zapáleného a sily do čiat
            nalievajúceho.
V Hradišti sme boli so Štúrom a dajednými nášho sprievodu za pár hodín internovaní, a
            sťa advokáti záhrebskí, ktorí prišli na pomoc Slovákom, od krajského hajtmana
            prepustení. Ta išli sme do Viedne, z dažďa pod odkvap; tu bol pánom situácie Pulszky až
            po hrozný zločin na Latourovi
[
1725
]
spáchaný. My zosadli v Leopoldove
[
1726
]
v „National-Hôteli“,
[
1727
]
neznajúc, že i Hodža nás predišiel. Ako som to zvedel, snažil som sa
            prekaziť zídenie sa oboch týchto bratov mojich, znajúc náramne rozbúrenú myseľ Štúrovu
            proti Hodžovi. Ale Hodža, tento myšlienkový človek, táto len neznámymi svetmi idey
            zmietaná nátura, zamietol moje upozornenie ho na duševný stav Štúrov, u ktorého je,
            hovorím, teraz úplná nemožnosť súdiť mierno o skutku jeho. Hodža chytil ma za ruku:
            „Poď, hovorí, ja vám musím povedať, aké sny ma trápili
[
1728
]
a čo ma vypudilo z toho búrneho hýbania sa duchov.“ Vtiahol ma do pokojov
            našich. Štúr sa vztýčil a nechcel prijať Hodžu. Tento zopiatymi rukami prosil vypočuť
            ho. Zaklínal sa na všetko sväté, že išiel pomoc hľadať, že videl záhubu celého
            podujatia, že mal videnia nesmierne hrozné. Ja krotil Štúra, ktorý hlboké pohnutie
            Hodžovo sprevádzal iróniou a tvrdými slovami. Trápne bolo moje postavenie; mal som hrať
            otolca medzi bratmi
[
1729
]
a sám nemohol schváliť ani skutok jedného ani prísnosť — najmä voči
            postaveniu nám spoločnému — a logiku druhého. Konečne uviedol som aspoň prímerie medzi
            katónskym Štúrom
[
1730
]
a mäkkým, snívavým, medzi ideálmi namyslených si svetov vykolimbaným Hodžom.
            Prímerie nenarušilo sa síce nikdy viac, ale aj nikdy viacej nezajagala sa svieža belosť
            starého bratstva medzi oboma, aspoň už na strane Štúrovej nie. Vrelé, hlboko dojímavé
            slovo Hodžovho listu zo dňa 10. januára 1856, keď už skonával Štúr, nedošlo viacej
            tohoto (zomrel 12. januára).
Štúr v súde svojom vychodil vždy zo seba, vnášajúc svoju individualitu do druhého;
            stadiaľ nesmierny žiaľ rozrýval jeho dušu, keď mu brat nerozumel, lebo nemohol rozumieť.
            On čím viacej burácal víchor, tým vyššie sa vznášal, nemerajúc priepasť, ktorá pod ním
            bola. Hodža bol opak úplný. On v dumách pohrúžený videl priepasť pod sebou a do nej
            strhnutý celý národ, ak sa pohne, alebo pnuli sa nad ním svety blaha, len dotknúť sa ich
            nik nesmel, iba on sám, inak zrútili sa.
Národná rada zostala pohromade. Hodža ešte spolupodpísal príhlas jeden k národu zo
            dňa 18. októbra, pozdejšie ale on s Janečkom a Nosákom vystúpili a pri druhom povstaní
            na inom území Slovenska činnosť svoju veci národnej venovali. Táto činnosť nenašla
            dosiaľ dejepisca. Štúr, Zach, Bloudek, Borik ako sekretár a ja ako dočasný predseda
            zorganizovali sme potom povstanie druhé
[
1731
]
po boku cisárske-kráľovskej armády proti otvorenej revolúcii
            maďarskej.
[
1636
]
ku sjazdu slovanskému
, otvorenému 2. júna 1848
[
1637
]
Václav Hanka
(1791 — 1861), český spisovateľ, knihovník
                  bibliotéky Národného múzea v Prahe, falzifikátor podvrhnutých Rukopisov.
[
1638
]
Jan Helcelet
(1812 — 1876), moravský buditeľ a politik,
                  univerzitný profesor v Olomouci, potom profesor na technike v Brne. Horlivo sa
                  zúčastnil na prácach Slovanského sjazdu.
[
1639
]
Bar. Dragojlo Kušljan
(1817 — 1867), chorvátsky buditeľ a
                  politik, povolaním advokát, redaktor časopisu Slavenski jug. R. 1860 notár
                  Záhrebskej stolice, neskôr podpredseda chorvátskeho snemu.
[
1640
]
Stanko Vraz
, nám už známy vynikajúci lyrik, bol tajomníkom
                  Matice ilýrskej v Záhrebe.
[
1641
]
Pavle Stamatović
(1805 — 1864), srbský spisovateľ,
                  historik a politik, báčanský protopresbyter v Novom Sade (preto ho označuje Hurban
                  „prota“, čo nie je meno, ale cirkevná hodnosť).
[
1642
]
Do frankfurtského germánskeho predparlamentu.
Bolo to
                  celonemecké národné zhromaždenie, vzišlé z revolúcie r. 1848. Malo za úlohu
                  zjednotiť Nemecko na demokratických základoch. To sa však nepodarilo, keďže
                  buržoázna väčšina parlamentu z obavy pred revolučným hnutím proletariátu radšej
                  kapitulovala pred feudálnou reakciou a pruským kráľom.
[
1643
]
propyleje
(z gréc.), stĺpová sieň, ktorou sa vchádzalo do
                  posvätného, niektorému bohovi zasväteného okršleku. Tu Hurban propylejami mieri na
                  Slovanský sjazd, z ktorého sa mohla stať veľmi dôležitá slovanská demokratická
                  organizácia.
[
1644
]
Makso Prica
, pravoslávny Srb z Chorvátska, juhoslovanský
                  buditeľ
[
1645
]
Lazár Batalaka-Arsenijevič
(1793 — 1869), srbský štátnik a
                  spisovateľ, bol viac ráz ministrom osvety a spravodlivosti.
[
1646
]
Gr. Josef Matyáš Thun
(1794 — 1868), statkár a politik,
                  predseda prípravného výboru pre Slovanský sjazd, na ktorom sa však nezúčastnil
                  (pre chorobu, alebo zarazený vývojom udalostí).
[
1647
]
Ryt. Jan Norbert z Neuberka
(1796 — 1859), v r. 1841 — 52
                  veľmi horlivý kurátor Matice českej. R. 1848 bol činný v pražskom národnom výbore
                  a pri Slovanskom sjazde. Za reakcie sa uchýlil do súkromia.
[
1648
]
Jan Erazim Vocel
(1803 — 1871), český buditeľ, básnik,
                  archeológ a kultúrny historik. Pôsobil i ako univerzitný profesor v Prahe
                  (archeológia, dejiny umenia a neskôr i česká literatúra).
[
1649
]
Karel Vladislav Zap
(1812 — 1871), český spisovateľ,
                  popularizátor dejín, vlastivedy a archeológie, prekladateľ zo slovanských rečí.
                  Úradník a neskôr stredoškolský profesor.
[
1650
]
Bar. Karel Marie Villani
(1818 — 1883), český básnik a
                  politik, autor ľúbostných a vlasteneckých básní, z ktorých niektoré
                  znárodneli.
[
1651
]
Karel Jaromír Erben
(1811 — 1870), český básnik a
                  historik, zberateľ ľudových piesní a rozprávok, autor cenných balád.
[
1652
]
Fran Miklosich
(1813 — 1891), slovinský slavista,
                  univerzitný profesor vo Viedni, tvorca prvej slovanskej porovnávacej
                  gramatiky.
[
1653
]
Antonín Jaroslav Beck
(1812 — 1895), český spisovateľ, po
                  r. 1850 ministerský sekretár, člen komisie pre českú právnu terminológiu.
[
1654
]
Dr. Jan Dvořáček
(1808 — 1865), súdny a dvorský advokát vo
                  Viedni, český buditeľ a politik.
[
1655
]
Jan Dobrzanski
(1820 — 1886), poľský publicista a
                  prekladateľ, riaditeľ divadla vo Ľvove.
[
1656
]
Bar. Ján Hrabovszky
(1779 — 1852), podmaršal, dal sa r.
                  1848 vymenovať za hlavného veliteľa v Chorvátsku a Slavónsku, potom ešte aj za
                  komisára (proti Jelačićovi). Keďže aj inak nadŕžal revolúcii (bojoval proti Srbom
                  v južnom Uhorsku), zatvorili ho na pevnostné väzenie v Olomouci.
[
1657
]
Michail Alexandrovič Bakunin
(1814 — 1876), ruský
                  revolucionár-anarchista, nepriateľ marxizmu.
[
1658
]
lat. ako sa zachovať
[
1659
]
Štúr teda povstal dobromyseľne
, bolo to hneď po Fričovej
                  reči v zasadnutí československého sboru (sekcie) slovanského sjazdu dňa 3. júna
                  1848.
[
1660
]
Austriu… konštitucionálnu
(lat.), ústavnú
[
1661
]
lat. rozdeľuj a panuj
[
1662
]
od bratov Slovencov
, totiž Slovincov
[
1663
]
A čo hovoria Hraničiari?
obyvatelia Vojenskej hranice,
                  pohraničného územia na juhovýchodnom a južnom pomedzí habsburskej ríše. Toto
                  územie bolo utvorené na obranu proti Turkom a spravované vojensky priamo z
                  Viedne.
[
1664
]
nám sú už šibenice postavené
, nebola to rečnícka fráza,
                  ale smutná skutočnosť
[
1665
]
nem. O terajšom stave českej literatúry a jej význame od grófa Leva Thuna.
                  Praha 1842. Kronberger a Řivnáč — Kto sa pokúša svojich súkmeňovcov na to nabádať,
                  aby sa na účet iných rozťahovali, svoju reč iným násilne natískali, ten porušuje
                  zásadu, umožňujúcu jednotu rakúskej monarchie, rozosieva nesvornosť medzi jej
                  národmi a — nesvornosťou sa aj najväčšie veci rozpadávajú! (lat.). Kto však svoj
                  národ len podnecuje na priateľské závodenie s inými, ten posilňuje moc a slávu
                  celku. Áno, pri osobitnom miestnom rozložení národov rakúskej monarchie, z ktorých
                  ani jeden nemá sám pre seba ostro ohraničený územný podiel, ale každý z nich tu
                  alebo tam žije pomiešaný s iným, možno len vtedy zamedziť nespravodlivé prehmaty,
                  keď ani jeden kmeň nebude zaostávať za iným; a pri úspešnom napredovaní jedného z
                  nich je podobná činnosť ďalších potrebnou pre rovnováhu celku. Na tomto podklade
                  úsilie Maďarov, ktoré my, nakoľko slúži napomáhaniu duchovnej činnosti a
                  neprekračuje hranice rozumu a práva, radi pozdravujeme, je udalosťou rozhodujúceho
                  významu pre rakúsku monarchiu ako celok a najmä pre jej slovanské národy. V
                  podstatnej miere k tomu pristupuje u južných Slovanov snaha prebudiť ich národné
                  povedomie, kým pre nás Čechov ohrozené postavenie našich bratov v severnom Uhorsku
                  je naliehavou výzvou našim príkladom a takými literárnymi prácami, ktoré sú
                  spôsobné aj na nich vplývať, poskytnúť im takú účinnú pomoc, aby sa ich práva
                  neprehliadli a nevytvorilo sa také položenie, nespravodlivosť ktorého by skôr či
                  neskôr vážne ohrozila verejný pokoj.
[
1666
]
Pozdejšie v brožúrke Thunovej
, nadpísanej Otevřený list
                  panu Janu Slavíkovi, ku ktorej vydal i Dodatek (Praha 1849, obidvoje i po
                  nemecky). Tam sa tvrdilo, že pražské povstanie nemalo národnostný podklad, ale že
                  bolo politickorevolučným hnutím, vyvolaným emisármi viedenskej revolučnej strany a
                  emisármi zo zahraničia.
[
1667
]
Taliani
[
1668
]
Reč… na počiatku júna
, presne 1. júna 1848
[
1669
]
dvorany žofínske
, na Žofínskom, terajšom Slovanskom
                  ostrove
[
1670
]
Dr. Černý pri intronizácii svojej za hlavu Prahy
(lat.),
                  tu len uvedení do úradu. Dr. Tomáš Černý (1840 — 1909), český advokát a
                  konzervatívny politik, bol v r. 1882 — 85 pražským starostom. Od neho pochádzajú
                  slová o „zlatej slovanskej Prahe“.
[
1671
]
pri otváraní Národného divadla
, bolo to r. 1883
[
1673
]
nem. Môj dom (rod) je starší ako dom (rod) Habsburgov.
[
1674
]
Čierneho Ivana
, vodcu uhorských Srbov po moháčskej bitke
                  (1526). Mal pod sebou 10 — 15 000 mužov, s ktorými najprv podporoval Jána Zápoľu a
                  neskôr Ferdinanda I. Najprv víťazil, ale v júli r. 1527 ho Imrich Cibak porazil
                  pri rieke Maruši, kde i sám vodca Ivan padol. Bolo to pre uhorských pánov
                  nebezpečné sedliacke povstanie, na čele ktorého stál Ivan.
[
1675
]
Juraj Dózsa
, rodom Sikul, vodca veľkého sedliackeho
                  povstania v Uhorsku z r. 1514. Zvíťazil v niekoľkých bitkách, ale pri obliehaní
                  Temešváru ho Ján Zápoľa porazil a zajal, načo ho dal ukrutnou smrťou popraviť, za
                  živa upiecť na železnom tróne so železnou korunou na hlave.
[
1676
]
exekútora závetu Petrovského
, rozumej cára Petra Veľkého.
                  Jeho domnelý testament bol politický výmysel, dobrý na odôvodňovanie boja proti
                  „panslavizmu“ a „ruskému nebezpečenstvu“.
[
1677
]
bornírovanosťou soldatesky Windischgrätzovej,
nem.
                  „borniert“ je obmedzený, hlúpy. Tal. soldateska znamená rozpustené,
                  nedisciplinované vojsko (slovo má takmer potupný zmysel).
[
1678
]
šajka jedna
(rus.), banda, tlupa
[
1679
]
dolu na juh
, rozumej medzi Juhoslovanov
[
1680
]
chorv. Panstvo vylučuje rovnosť, vylučuje slobodu, vylučuje bratstvo. —
                  Chorváti Maďarom. Odpoveď na ich proklamácie z marca a apríla roku 1848.
[
1681
]
Josip Jelačić
(1801 — 1859), od r. 1848 do smrti
                  chorvátsky bán, ináč horlivý prisluhovač kontrarevolúcie.
[
1682
]
Ivan Mažuranić
(1814 — 1890), významný chorvátsky básnik,
                  od r. 1847 politicky veľmi činný.
[
1683
]
Štefan Moyses
(1797 — 1869), neskorší známy kat. biskup v
                  Banskej Bystrici. Vtedy bol záhrebským kanonikom a platne sa zúčastňoval na
                  chorvátskom verejnom živote.
[
1684
]
Bohuslav Šulek
je nám už známy
[
1685
]
Matija Mrazović
(1824 — 1896), chorvátsky právnik,
                  spisovateľ a politik, r. 1848 bol ako jurát pridelený k novozriadenej bánskej
                  vláde v Záhrebe
[
1686
]
Arcivojvoda Ján
(1782 — 1859), syn Leopolda II., v r. 1848
                  — 49 bol za frankfurtského snemu ríšskym správcom nemeckým
[
1687
]
lat. cvičeniach tlčhubovského štýlu
[
1688
]
nem. Manifest Jeho Veličenstva k hraničiarom. — Keďže vám nami na večné časy
                  bola zabezpečená nedotknuteľnosť vašej národnosti, viery a reči, ako aj krajinské
                  zriadenie. — Manifest Jeho Veličenstva cisára a kráľa Ferdinanda na Chorvátov a
                  Slavónov. — Chorváti a Slavónci. — Museli sme sa sklamať vo vás. — Sklamali sme sa
                  vo vás. — Musíte hneď prerušiť všetok úradný styk s barónom Jozefom Jelačićom a
                  pod tou istou pokutou aj s jeho prípadnými spoluobžalovanými a bezpodmienečne
                  uposlúchnuť nariadenia Nášho kráľovského komisára, baróna Jána Hrabovszkého. —
                  Innsbruck, dňa 10. júna 1848, Ferdinand.
[
1689
]
dostavník
, väčší voz ťahaný koňmi. Hromadný dopravný
                  prostriedok tých čias (pravda, hromadný len v obmedzenom zmysle).
[
1690
]
chorv. Nuž čo je s bánom? Tu, hľa, manifest… — Ech, manifest! Kráľ s celým
                  dvorom prijal bána aj deputáciu slávnostne a srdečne a maďarská kamarila napísala
                  manifest! To je všetko! Bán zostáva bánom a ostatné uvidíme v Záhrebe
[
1691
]
Vyrovnali sa s Maďarmi
, roku 1868. Uhorsko-chorvátske
                  vyrovnanie sa stalo na strane Chorvátov z politickej nevyhnutnosti, takže im
                  Hurban nesprávne robí pre to výčitky.
[
1692
]
nem. Záhrebský časopis. — Na tomto zasadnutí krajinského snemu bol prítomný
                  evanjelický duchovný, pán Hurban; v dojímavej reči, ktorá všetkých prítomných
                  pohla až do plaču, vylíčil smutné položenie svojich slovenských krajanov, ktorých
                  Maďari len preto prenasledujú, lebo v nich plápolá oduševnenie za ich národnosť;
                  táto reč, prednesená s najväčším oduševnením, bola pochvalne prijatá atď.
[
1693
]
lat. bod desiaty
[
1694
]
Zrovnaj „Narodne novine“ (chorvátske) od 2. — 10. júla 1848. Potom tiež
                  „Actenstücke zur Geschichte des Kroatisch-Slavonischen Landtages und der
                  Nationalen Bewegung vom Jahre 1848. Herausgegeben von Stephan Pejakovič,
                  Landtagsabgeordneten aus der Militärgrenze im Jahre 1848. Wien 1861.
                  Mechitharistendruckerei. Str. 25 — 110. (Dokumenty k dejinám
                  chorvátsko-slavónskeho krajinského snemu a národného pohybu z roku 1848. Vydal
                  Štefan Pejaković, krajinský poslanec z vojenskej hranice v roku 1848. Viedeň 1861.
                  Kníhtlačiareň Mechitaristov.)
[
1695
]
nem. 11. Napokon ešte pred akýmkoľvek započatím vyjednávania maďarská strana
                  musí celkom upustiť od každého ďalšieho prenasledovanie všetkých slovansky
                  zmýšľajúcich jednotlivcov v uhorskom kráľovstve. Najmä však musia byť hneď na
                  slobodu prepustení všetci jednotlivci, zatknutí pre svoje slovanské zmýšľanie, s
                  ktorými sa poväčšine barbarsky zachádzalo.
[
1696
]
Karlovice
, vlastne Sriemske Karlovce. Stará Pazova bola
                  slovenská obec vo vtedajšej Vojenskej hranici (na území Sriemu). Neskôr bola
                  okresným sídlom.
[
1697
]
Gr. Ľudovít Batthyány
(1806 — 1849), maďarský politik,
                  prvý uhorský ministerský predseda. Pre účasť na revolúcii ho r. 1849 rakúske
                  orgány popravili.
[
1698
]
garda,
Zriadená bola podľa príkladu francúzskej národnej
                  gardy (1790), a to k vnútornej službe (pre zachovanie verejného poriadku), v čas
                  potreby aj pre obranu krajinských hraníc. Bola len zálohou riadneho vojska a ako
                  taká sa dobre osvedčila.
[
1699
]
nem. Hor’ sa bojovať do Uhorska! Ide o to, ide o to, volať sa nabudúce človekom
                  či zvieraťom. Režte, vraždite, rabujte preto, aby sa rezalo, vraždilo a
                  rabovalo!
[
1700
]
nem. Od komisariátu slobodného elitného oddielu Viedenskej légie pre
                  Uhorsko.
[
1701
]
nem. Synovia múz
[
1702
]
nem. Preto hor’ sa, hor’ do boja! Už nás predbehli slobodní synovia Poľska,
                  ktorí veľmi dobre vedia, že teraz už viac nejde o národnosti, že je na vážkach
                  sloboda národov alebo ich otroctvo; malá poľská légia tvorí divy!
[
1703
]
dvoma kompániami cecopierovcov
, talianskych vojakov.
                  Kompánia bola stotina, rota.
[
1704
]
povstali traja mladoňovia
, vieme však len o dvoch, o
                  Samuelovi Štefanovičovi a Leopoldovi Abaffym.
[
1705
]
liberalizovať, rezonírovať
(franc.), rozumovať. Obidve
                  slová majú veľmi štipľavú príchuť, z čoho vidieť, že Hurbana ešte i po rokoch
                  hnevalo vtedajšie opozičné vystúpenie Štefanovičovo.
[
1706
]
jašia koňa akejsi zásady
(srb.-chorv.), jazdia na
                  koni
[
1707
]
po „Prátri“
, rozsiahlom zábavnom mieste vo viedenskom
                  druhom okrese
[
1708
]
na lúkach velkánskych
, patriacich k obci Velkej, ešte na
                  moravskej strane
[
1709
]
maď. hrdinoch
[
1710
]
Slovanom poľským Bonkowským
, píše sa vlastne
                  Bąkowski
[
1711
]
až na štrnásť-pätnásťtisíc ozbrojeného mužstva.
Udané
                  číslo je príliš vysoké. Podľa Rapantovho diela Slovenské povstanie roku 1848 — 49,
                  II, Povstanie septembrové, 1 (Martin 1950, 192) počet povstaleckého mužstva na
                  Brezovej činil 6000. Aj inak treba Hurbanove údaje porovnávať s týmto špeciálnym
                  historickým dielom.
[
1712
]
epizóda rekognoskovania
(z lat.), výzvednej činnosti. Toto
                  Hurbanovo tvrdenie neobstojí, nešlo o výzvednú činnosť, ale o riadnu výpravu s
                  celou vojenskou silou.
[
1713
]
Poradie
sú myjavské kopanice a na nich sa odohrala
                  posledná fáza septembrového povstania (28. septembra).
[
1714
]
Hodža chyboval
, odišiel od výpravy 26. septembra
                  1848
[
1715
]
V následku najnovšieho manifestu kráľovského
, zo dňa 25.
                  septembra 1848, podľa ktorého kráľ porobil potrebné poriadky, „aby aj v Severnom
                  Uhorsku bol zákonný poriadok späťuvedený“. Tieto slová sa rovnali úradnému
                  dezavovaniu slovenského povstania a skutočne i mali taký účinok.
[
1716
]
Grófa Lamberga
, Františka Filipa (1791 — 1848). Jeho
                  vymenovanie za najvyššieho veliteľa a správcu palatínskeho úradu uhorský snem
                  neuznal a vyhlásil za nezákonné. Keď Lamberg vchádzal do Pešti, zavraždila ho luza
                  na dunajskom moste (28. septembra).
[
1717
]
nem. Národom Uhorska, kde sa oznamuje, že poľný maršal-poručík gróf Lamberg bol
                  vymenovaný za hlavného veliteľa všetkých v Uhorsku sa nachádzajúcich
                  útvarov.
[
1718
]
peletonskom rachote pušiek
(z franc, peloton = čata,
                  polrota), streľbe vojenských útvarov
[
1719
]
gréc. mnohorečové
[
1720
]
lat. po sviatkoch (oneskorene)
[
1721
]
Bar. Karl Gabriel Geringer
(1806 — 1889), rakúsky štátny
                  radca. R. 1849 bol pridelený maršalovi Haynauovi, aby za vojenskej vlády viedol v
                  Uhorsku vnútornú správu a občianske veci. Uviedol všelijaké novoty, pravda, v
                  nemeckom duchu. Potom ho povolali do vtedajšej štátnej rady, ktorá bola už len
                  čírym poradným sborom vlády.
[
1722
]
Bar. Julius Jakob Haynau
(1786 — 1853), rakúsky generál,
                  bojoval pod Radeckým v Itálii, kde ukrutne potlačil vzburu vo Ferrare a Brescii
                  („hyéna brescijská“). Potom bojoval v Uhorsku proti Maďarom a po potlačení
                  revolúcie stal sa najvyšším vojenským i civilným správcom Uhorska s veľkou
                  právomocou. V tejto funkcii dal vojenskými súdmi mnohých revolucionárov nielen
                  odsúdiť na smrť, ale i popraviť. Z funkcie ho odvolali v júli r. 1850.
[
1723
]
Alexander Bach
(1813 — 1893), rakúsky štátnik, najprv
                  liberálny politik, potom v r. 1849 — 59 rakúsky minister vnútra. Ako taký vládol
                  pomocou polície a potláčal všetky snahy po slobode. Táto reakčná doba sa podľa
                  neho volá Bachova éra.
[
1724
]
Smrtič Šimon
(Zmertych), vieme o ňom len to, čo spomenul
                  sám Hurban.
Tütüssy
nevyskytuje sa v známej maďarskej
                  literatúre.
[
1725
]
Gr. Fraňo Baillet de Latour
(1780 — 1848), rakúsky
                  generál, v máji r. 1848 sa stal ministrom vojenstva. Kontrarevolučnými počinmi si
                  znepriatelil široké vrstvy občianstva. Keď 6. októbra 1848 vypukla vo Viedni
                  revolúcia, zavraždili ho v paláci jeho ministerstva.
[
1726
]
v Leopoldove
, nem. Leopoldstadt, jeden z okresov
                  Viedne
[
1727
]
lat.-franc. Národnom hoteli
[
1728
]
aké sny ma trápili
, por. k tomu údaje z Fričových Pamětí
                  (Súčasníci…, 286 a vysvetlivky tamže na str. 405).
[
1729
]
mal som hrať otolca medzi bratmi
, zmierčieho sudcu
[
1730
]
katónskym Štúrom
, veľmi prísnym. Marcus Portius Cato (234
                  — 149 pr. n. l.), rímsky historik, vojak a politik. V cenzorskom úrade, veľmi
                  dôležitom a mocnom, bol neobyčajne prísny, takže sa „katónska prísnosť“ stala
                  príslovečnou.
[
1731
]
povstanie druhé
, o ňom písal sám Hurban (Rozpomienky) a
                  potom Matěj Mikšiček (Na revolučnom Slovensku 1848 — 1849, Myjava 1931). Menšie
                  údaje sú aj u iných autorov.