--- KAPITOLA 1 ---

Rimavín
[
1
]
[
2
]
Poďže sem, synček môj belohlavý!
čo toľko pozeráš do Rimavy?
Keby si vedela, mamka drahá,
jak ma v ten vodný svet čosi ťahá!
Poď domov, poď domov, kvietok zlatý,
šije ti mamička nové šaty.
Počuj len, mať, počuj, jak ma vábi:
Poď, poď, poď, strieborné dám ti háby.
Poďže ty len ku mne, milý synu,
pletiem ti vienoček z rozmarínu!
Čuj len tú Rimavu, jak ma zove:
Poď, u mňa máš vienky diamantové.
Poďže ty, synček môj, poď len ku mne,
zaspievam ti piesne krásne, šumné.
Počuj len, mamička, mamka moja,
jakú mi tu hudbu vlnky stroja!
Poď domov, synček môj, ideš sa ty
zabávať na pažiť s kamaráty.
Jakže nejsť, keď ma tak, ach, volajú
tie vlnky so sebou ku Dunaju.
Poďže len, poď domov, môj holúbku,
stará mať rozpráva pri kozúbku.
Hoj, idem, už idem, mať ľúbezná,
veď takých povestí nik viac nezná.
[
1
]
Poznámka Zlatého fondu: Báseň sa v Súbornom diele nachádza v časti Z pozostalosti
          básnikovej.
[
2
]
Túto básničku Botto vari vôbec odložil ako prvý koncept k básni Na brehu Rimavy. Z
          viacerých dočmáraných náčrtov zase Dobšinský urobil z nej peknú a súvislú vec (na tom
          istom papieri ako predošlú). No sám poukazuje na jej súvislosť s básňou Na brehu Rimavy
          údajom „str. 109“ a ešte raz „porovnaj vytlačenú na str. 109“, t. j. I. vydania Spevov,
          kde táto báseň je. Poznámka týka sa partie, ktorú odcitujeme.
Škultéty odtlačil Rimavína s Práčkou na Rimave v Slov. pohľ. XVI, 1896, str. 497 — 8.
          Škultéty z toho istého papieru Dobšinského prevzal aj túto partiu:
Na brehu Rimavy chlapček sedí,
na vlnky šumiace snivo hlädí.
Varuj sa, synček môj, varuj vody,
tam baba zelená chlapcov zvodí,
ona by ťa vzala až do Tisy,
a tam, môj synáčku, zhynul by si.
A tuto krásny svet, jasné nebe,
a tak mu dač volá, ťahá k sebe.
Či čuješ, mať moja, jak to žiali:
„Poďže k nám, poďže k nám, chlapček malý!“
Počuj len, počuj len, jak to mámi:
„Poďže k nám, chlapček náš, hrať sa s nami!“
A čo by priam zašiel ku Dunaju,
tvoje ma slovíčka privolajú,
a čo by až v Čierno pošiel more,
na tvoje volanie prídem hore.“
Túto partiu sme vynechali. Rimavín sa zrejme končí veršom „veď takých povestí nik viac
          nemá“. Pridaná partia je z konceptov Na brehu Rimavy. I Dobšinský má na konci Škultétym
          odtlačenej citovanej partie ešte jednu poznámku: „Porovnaj na D (totiž na liste označenom
          D — J. M.) Práčka“. Teda tematicky viaže všetky tri básne (Na brehu Rimavy, Práčka na
          Rimave, Rimavín).
Na obe odtlačené básne má Škultéty toto poznamenanie (str. 498 — 9):
„Dávam tlačiť tieto dve básne z tých istých papierov Bottových, z ktorých Pavel
          Dobšinský povyberal to, čo roku 1883 podal v Slovenských pohľadoch (str. 455 — 476). Pod
          báseň Práčka na Rimave Dobšinský ceruzou poznačil: ,Botto mohol túto básničku podať do
          vydania Pokornému (rozumej vydanie: Spevy Jána Botto. V Praze 1880 — J. Š.), ale nedal —
          tedy neuznával ju za dokonanú.‘ Poznámka nezdá sa mi byť odôvodnenou. Ja by som skorej
          povedal, že Bottu mýlila snáď akási podobnosť básne s Aranyovou
Ágnes
          asszony
(slovenský preklad Dunaj 1874, str. 59 — 63 — pozn. J. Š.), a
          vysvetľovať pôvodnosť svojej myšlienky — to nevidelo sa mu byť primeraným. — Ako väčšinu
          svojich známych básní Botto skladal i túto iste v rokoch 1846 — 48. Na to poukazuje i jej
          formálna a ešte aj iná príbuznosť s básňou
Rimavín
. Obe básne
          Dobšinský prepísal na papier pôvodne Bottovi prináleživší a doložil pod nápis básne
Rimavín
: ,V zbierke č. 36‘. Táto ,zbierka č. 36‘ podľa všetkého
          bola však jedným z tých zošitov, ktoré Dobšinský opatroval zo svojich levočských
          študentských časov, v rokoch 1846 — 47 strávených spolu s Bottom: to jest Bottova báseň
Rimavín
povstala ešte za onoho času v Levoči, a s ňou i báseň
Práčka na Rimave
. Arany bol od Bottu starší o 12 rokov, ale
          literárne pracovať nezačal tak mladý ako náš básnik. Len dve epické dlhšie básne jeho,
          Elveszett alkotmány (Stratená ústava — J. M.) a Toldi, vyšli pred 1848. Balady svoje,
          medza nimi i
Ágnes asszony
(Pani Agneša — J. M.), Arany pozdejšie
          skladal.
Ku básni
Rimavín
a čiastočne i k
Práčke
je
          kľúčom alegória
Na brehu Rimavy
.“
A Škultéty cituje kus tejto básne.
Na tieto poznámky môžeme pripomenúť:
1. Pokornému nedal Botto
Práčku
preto, lebo báseň
Na
            brehu Rimavy
, ktorú mu dal, pokladal za najlepšie spracovanie témy,
Práčku
a
Rimavína
len za koncepty k tejto
          téme. Aranyova
Ágnes asszony
nehrala tam nijakú úlohu. Botto robil
          „ponášky“ celkom vedome a filiácie našli by sme i pri iných jeho prácach (napr. s
          Mickiewiczom, Slovackim a pod.).
2. Všetky tri básne skladal Botto v sedemdesiatych rokoch, lebo priliehajú na
          politickú situáciu a z konceptov (pravopis, papier a pod.) to vidno jasne. Poznámka „v
          zbierke č. 36“ neznamená nijakú levočskú zbierku, ale poradové číslo 36. básne
Na brehu Rimavy
v rukop. Sobrané spevy 1879, kde Botto udáva jej
          vznik týmto rokom (1879). Že nevznikla prv, svedčí aj to, že v staršom rukop. Sobrané
          spevy 1873 a pozdejšie jej ešte niet, hoci tam vpisoval básne až po rok 1878.
3. Tým padá aj skúmanie, či v čase vzniku
Práčky
mohol alebo
          nemohol Arany už Bottu ovplyvniť.
Práčka
vznikla hodne neskôr ako
Ágnes asszony
, ba Botto už mohol poznať aj Škultétym citovaný
          slovenský preklad v Dunaji 1874.
Náš text
Rimavína
je podľa Dobšinského odpisu.