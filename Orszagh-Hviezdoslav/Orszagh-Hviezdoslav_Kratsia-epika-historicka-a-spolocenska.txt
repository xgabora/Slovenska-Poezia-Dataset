--- KAPITOLA 1 ---

Pribina
[
1
]
Mrcha v Nitre novina!
Sprotivil sa Urolfovi,
vehlasnému biskupovi,
pyšný knieža Pribina.
Na Zobore, svätej hore,
s krížom chrám dal poboriť,
vstaviť iný, vo svätyni
boh kde znova: Svätovít.
Na Velehrad sťažnosť sám
biskup píše: „Veľký pane!
pohoršenie neslýchané,
údelník čo spáchal!… Chrám
na Zobore, svätej hore,
sobor,
[
2
]
čuj! dal rozboriť;
zrub sklásť podlý, klát kde modly
čnie: ohavný Svätovít.
Pováž mrzkosť, nezbeď!… ký
blud ten pohan vzkriesil v ľude?
Z kresťanstva čo takto bude?
osudné preň následky —
Ledva vzklíčilo, už ničí
bezbožník! nám osenie…
Tri dni kľakám, biče čakám
káry naňho plamenné…
Nuž, ty nedli! nemeškaj
s ňou, kým vrzgnú nebies dvere;
nadvladár si! verný viere…
ináč púšť zas tento kraj.
Akú radu?… Tomu hadu
(navždy zmariť nebezpeč)
žialo
[
3
]
stupiť — na krk stúpiť
vojsko zober, vytas meč!“
— Odvetil mu Mojmír: „… Prv,
Urolfe môj zbožný, múdry,
hladkaj — až keď kúsne, udri;
nejde prelievať hneď krv…
Keď nie siatbou slova, kliatbou
sprobuj na ňom účinu;
ja v tom čase vezmem zase
na pretras, hej! Pribinu…“
— Knieža priam mu odpovie:
„Znám sa, pán a brat môj, k činu;
ale biskup nesie vinu!…
Je to peklo hotové —
Za kresťanstvo, svoje panstvo,
kňažstvo jeho stvára ti,
do náuky pletúc muky…
Nežiada to odplaty?
Potom mám i pochybnosť:
či to odkaz Krista pravý,
krížom čo vtĺkajú v hlavy,
krv že strieka, praští kosť!…?
Ľud, oj! dumie, nerozumie
iných rečí však… i súď:
cudzozemci — nemí Nemci
jak by mohli učiť ľud?
Preto radšej — Svätovít!
obrat, návrat do pohanstva
z poddanstva či hoďas z manstva…
[
4
]
Čul bys’ včuľ v ples ,Vitaj! Vít…‘
ľud: — nie chorý od pokory…
Ja tak — ty, jak chceš, tam lieč —
Nezavadím; predsa radím:
ak si tasil, zastrč meč.“
Ťažké chvíle prežíval
Urolf… tŕpli kňazi, mnísi:
v davoch vzruch, broj, zámer kýsi —
Na hradbách si knieža stál:
„Zmije chytré krahnú v Nitre…“
smial sa. Zástup plní dvor,
hrnúc z rady na obrady
predžatevné na Zobor…
Biskup: „Pád! — Či som to ja…?“
Náhle píše veľkniežati:
„… Pribina len rúha sa ti —
Boj sa jeho odboja!
Na počiatok — v cirkvi zmätok…
zvrhlec, dnes i burič, vedz:
hucká — k pádu Velehradu…
A či poslať do Nemiec…?“
Však i ďalej prežíval
trápne chvíle vo dne, v noci.
Pribina sa teší moci,
hlavný žrec i sťaby kráľ.
Z božny
[
5
]
hore na Zobore
vyšiel, šetriac drievny zvyk;
koláč v koši, na tátoši
jazdí, hádže radostník…
„Alvíne! ma nahraď… Píš
hneď, ak hádam pokajal sa,
kostol zdvihnúť zaviazal sa,
osobne naň vztýčiť kríž.
Sto bár priehrad, na Velehrad
idem! hnúť… (tak Urolf. Krom
blesku z Rímu, pohrozím mu
nablízku tam cisárom!…“
Mrcha v Nitre novina:
Ide Mojmír! Mojmír ide…
Kňazi v jasot: Po obide!…
[
6
]
Hromží ľud… a Pribina?
„Cite! moji…“ tíši-kojí,
„Mojmír dobrý pán! i náš,
krv nie voda, vie, tej škoda;
nemôž prísť vám — na obťaž…“
Ale národ, trýzeň, tlak
pamätajúc, krivdy-biedy:
„Do zbroja!…“ v krik. „Vrah v ňom sedí,
zviedol ho: Čert! Vlkodlak!…“
Kres, žrec, nadtož: „Nech nám tátoš
veští — vbodte kopije!“
„Už sa ježia…“ „Vodco, knieža,
dal bys’ stať nám na šije?…“
Musel voľky-nevoľky,
náčelník, viesť vystrojený
sbor junácky — ba i ženy,
skálím plné podolky…
Chýr lhal v troje? kde sú voje
Mojmírove?… Úbohá
pred kurhany
[
7
]
hrsť, ľad! ani —
Lesť? za nami záloha?…
A už vojská blížia sa.
Veje prápor Svätovíta;
na koruhve kríž tam svitá…
Zem sa tupo otriasa.
„Keď si vodca, nepohoď sa!
Ani priateľských stisk rúk…“
„Dobre, rečník! práporečník —“
A kord zblýskal, zbrnel luk.
Mojmír však vtom pokynul.
Prihnal posol na vraníku:
„Vzdaj sa, knieža, odpadlíku!…“
Hluk: „V boj!…“ Urolf zas tam: „Včuľ
trest za mnohú…“ „Pomsta Bohu!“
odvrkol mu Mojmír — „Cieľ,
knieža: mier ta — vidíš Čerta?
v črep mu!“ „Všetkým kŕdle striel!…“
I sa šíky zrazili.
K Nitrancom sa kloní váha.
Mojmír k zálohe hneď siaha;
pribral zrazu posily…
Bež až! — bratská; polia, hradská
rudnú krvou nevinnou —
Porážka!… až knieža sťažka
zachránil sa s družinou.
Umkol z tlamy nehody;
Mojmírova čata za ním —
Ten však: „V roh duť!… Stíhať bránim!
Kto uteká, neškodí.
Pošiel z panstva; do vyhnanstva
choď si, chytrý-nechytrý…“
V srdci s tiesňou, hoc pod piesňou,
víťaz, vtiahol do Nitry.
Pribina čo pozatým?
Prešiel krajnu na úteku,
prez Dunaja valnú rieku,
so sprievodom ustatým.
„Oddych!…“ rečie. „Nebezpečie
za chrbtom nám, vtrhlým sem
do Panónie…
[
8
]
Zapásť kone!…
Bratský kmeň tu, našská zem.“
Radbod
[
9
]
v sídle víta ich
lichotive, slovo k slovu;
pomoc spomnie cisárovu,
krst… Pych zbadal knieža, pych.
Nie som slepec, myslí: klepec…
K druži sticha: „Markrab — dráb…
Len sa zajtra zore zjatria,
ujdeme; to zradca chlap…“
Ušli. — K Blatnu pristali.
„Tu sa,“ on zas, „rozídeme.
Ratmír, priateľ, pán hen zeme…
Vy sa vráťte pomaly.
Markrab začne pliesť; no vďačne
Mojmírovi vydá vás,
a ten prijme — brat, hoc ním je
cisárov, ejch! na rozkaz…“
S koňom skočil do Blatna.
Rozstúpli sa v kolách vody;
neutonie — plavno brodí
paripa v nich udatná.
Ešte zvolá, zvrtnúc spola:
„Upros Mojmíra, jak vieš,
syn môj, Koceľ! — Buď sťa oceľ
kresťan, ale Slavian tiež!“
[
1
]
(r., stĺp. kor.)
7, 10: stiažnosť, sťažnosť —
sťažnosť
; 7, 25: na ňho —
naňho
; 8, 7: žiaľo —
žialo
(žihadlo); 8, 7: na
          krk stupiť —
na krk stúpiť
; 8, 32: jak by —
jakby
(porov. spoj.); 9, 26: chvile —
chvíle
;
          10, 8: na blízku —
nablízku
; 10, 28: skálim, skálím —
skálím
; 11, 2: prapor —
prápor
; 11, 3: na
          korúhve —
na koruhve
; 11, 7: praporečník —
práporečník
; 11, 18: k Nitriancom —
k
            Nitrancom
; 11, 30: choj, choď —
choď
; 12, 7: do Panonie
          —
do Panónie
; 12, 8: kmen —
kmeň
; 12, 15:
          zjätria —
zjatria
; 12, 23: príjme, prijme —
prijme
.
[
2
]
sobor
— socha
[
3
]
žialo
— žihadlo
[
4
]
manstvo
— vazalstvo; v stredoveku vazal (lénnik) od lénneho pána dostal pôdu, za čo bol povinný vykonávať isté služby, najmä vojenské
[
5
]
božna
— svätyňa
[
6
]
Po obide!
— Už máme po trápení (mrzutosti, urážkach)!
[
7
]
kurhan
— kurgan, nasypaný vŕštek nad mohylou, stará mohyla
[
8
]
Panónia
— Zadunajsko, Panónia patrila do Východofranskej ríše
[
9
]
Radbod
— markgróf cisára Východofranskej ríše Ľudovíta Pobožného (814 — 843); Pribina, keď ho Mojmír vyhnal z Nitry, hľadal záchranu v Regensburgu, kde ho Radbod odporúčal do priazne Ľudovítovi Pobožnému, ale s Radbodom sa nedohodol pravdepodobne pre jeho neochotu poskytnúť mu pomoc v boji proti Mojmírovi, a preto odišiel k chorvátskemu kniežaťu
Ratmírovi
. Radbod neskoršie v boji porazil Ratmíra. Pribina sa uchýlil ku korutánskemu grófovi Salachovi, ktorý zmieril Pribinu s Radbodom a pomohol mu získať priazeň východofranského panovníka Ľudovíta Nemca, ktorý mu pridelil panstvo pri Blatnom jazere.

--- KAPITOLA 2 ---

Rastislav
[
10
]
Na prestole sedel kráľ,
múdry Rastislav.
Pred ním biskup s kňazstvom stál
uklonených hláv.
„Richbalde! no, čo je zas?“
nevrle kráľ. „Či už raz
čujem na ľud môj i chválu?“
„Bohužiaľ, nie… pane kráľu!“
zúpel velekňaz.
„Čože? Vari poplatky
neodvádza rád?“
„Nejde zemské o statky
nám… (vhor zvrátil vzhľad):
meško
[
11
]
síc’, i tenčí ich;
často žobre kňaz ni mních…
Ľudu dušné o spasenie
reč včuľ!… a v tom chtivý nenie;
ba vzdor javí, pych!“
„Vzdor že? čoviac, pych!… a v čom?“
s podivom kráľ. „Rec
stručne — až som zvedavcom —
Krotký ľud to preds’…“
„Nielen ja, kňaz každý tu
vie mu výtku určitú —
Chrám obchádza, chrám… a v tom vše
tupí spev náš, kázne, omše…
Prosím — záštitu!“
„Obchádza chrám — obrady
tupí? — Žaloba
ťažká!…“ Kráľ sa zahľadí,
húta, lebo dbá,
ako dbal vždy, o svoj ľud.
Vyrkne: „Chvíľkový čajs’ zblud;
vlci do ovčinca radi…
Biskupe! — a vieš tu rady?“
„Viem, ráč stvrdiť v súd…
Do kostolov drábmi nech
poháňaný je —“
„Ach, iď! Pre cnosť páchať hriech?
Tož i na kyje
dôjsť má…?“ „Ak tra, dať mu zniesť…“
„Za zhrdu čo omše?“ „Trest…
smrti bár!“ „Z úst svätca čujem!?
Nedovolím!… Zakazujem!…
Iný spôsob jest —
Hladší spôsob musí byť
jeho nápravy!
Snažte sa s ním súcitiť;
slovom do hlavy
zasvitať mu z jasných strán,
jak, hľa! slnko svieti naň…
Tak do svätýň pôjde iste,
vidiac, že nie cudzinci ste —
Trýzniť? božechráň!“
„Darmo vľúdne pokusy,
pane kráľu, ver!“
biskup, ruky myjúc si —
„Bezbožná to zber…
V Devíne že zamýšľam
vybudovať velechrám:
lotri! — zdvihli ruku-nohu,
šij oproti… proti Bohu!
Kliatbu vyriecť mám —“
„Nuž, a akú príčinu
znáte protivne?“
„Nenávisť! tú jedinú —“
Kráľ zlkal: „Podivné…
Radcovia tu moji, vy —
Zemižízne
[
12
]
bedlivý,
znáte ju var’ skôr než títo,
ktorých slepí toto i to…
Zrieť chcem dnu i vne!“
Zemižízeň predniesol:
„Veľký kráľu náš,
posol som či neposol,
ľudu stesk tuť máš
(a ja v tom mu uverím):
spevný národ! — svoj chce rým,
zvuk svoj slýchať, v omši, v piesni…
S pohankou preč! rovno pliesni —“
Biskup: „Nechce — Rím!“
„Nerozumie — tiež si, viem,
cnie — ni kázni vše:
Kristove, k nimž vzbudil zem,
pravdy najvyššie;
nie je — Nemec!“ Biskup: ,Sclav‘…
[
13
]
to jest — otrok!“ „Lužeš! ,Sláv!
Slovák!‘…“ skríkli radní páni.
Hluk; no v búrku zvolal hany:
„Cit!“ kráľ Rastislav.
A hneď kľudne prevraví
k duchovenstvu: „Vám,
vidím, trebným úpravy,
radím — nakladám:
každý — bo, toť, priazne lúč —
našej reči lap sa, uč!…
Nač? — preláte, azda chápeš!
Spurnieš? — Bráni i v tom pápež?
Nedbám: mám už kľúč.
Stôl sem! písať, náčinie…
Biskupe, saď blíž…
Neboj! písmo nevinné;
napovieme, píš: —
,Slávny cáru Michale!
[
14
]
Ľud môj trpí zúfale,
hlad-smäd jak kto trpieť môže…
Rád by požil slovo božie;
žriedla — nekalé…
Národ ten tiež prijal krst,
Slávy syn to tiež;
blúdi však, v tmách musí bŕsť:
pre — cudziu reč! vieš —
Západ dvíha pomníky
ku cti Boha; jazyky
veriacich však zhrdnúc Západ,
v chrámoch dá im strádať, kapať…
Úrek veliký!
[
15
]
Slýcham, máš tam učených:
našských do písmen
preniesť vládnych knihu kníh…
To by svitol deň
národu! i — Bohu česť!
rozumená — blahovesť…
[
16
]
S radostnou tou blahodaťou
pošli, ó! tých — svetlých bratov…
Dôjdu slávy hviezd!…‘
… Píšeš — správne? Uverím!
so cťou súvisí —:
príjemca bár nie je Rím,
jemuž verný si…
Jak my, bude ti i ľud
vďačný, z bludu trafiac v púť
pravdy; ba za žízne muku
pobozká ti, hej! i ruku…
… U konca list? — Ujď!
Podpísal som. Udrite
veľkú pečať naň…
Zemižízne! — na svite,
a kto ešte?… vstaň!
Leťte v zlatý Carihrad,
kde náš sídli jasný brat…
Posli prídu! temer zemci;
slnko vzíde!… Čo, vy, Nemci?
Do Nemiec! hoc — spať…“
[
10
]
(I. vyd. ZSBH.)
Rukopis ani iný autentický text tejto básne sme nemali k dispozícii. Text z I. vyd.
          Zobraných spisov básnických Hviezdoslava vyšiel síce až po básnikovej smrti (1923), no
          použili sme ho ako východisko. Preto na prvom mieste uvádzame text z I. vyd. ZSBH.)
13, 15: síc —
síc’
; 14, 8: chviľkový —
chvíľkový
; 14, 30: vľúdné pokusy —
vľúdne
            pokusy
; 15, 12: Zemižížne —
Zemižízne
; 17, 10: žížne —
žízne
.
[
11
]
meško
— kto nerád otvára mešec, skúpy; franský biskup Richbald žaluje sa Rastislavovi, že jeho ľud nerád odvádza jeho kňazom poplatky, takže musia žobrať ako mnísi
[
12
]
Zemižízeň
— jeden z posolstva, ktoré vyslal Rastislav k cisárovi Michalovi III.
[
13
]
sclav
— lat.:  sclavus — otrok
[
14
]
Slávny cáru! Michale
— byzantský cisár Michal III., vládol r. 856 — 867; r. 863 na Rastislavovo želanie poslal do Veľkej Moravy vierozvestov Konštantína (Cyrila) a Metoda
[
15
]
Úrek veliký
— veľká ujma
[
16
]
blahovesť,  blahodat
— archaizmy podobného významu: blahozvesť

--- KAPITOLA 3 ---

Ľútosť Svätopluka
[
17
]
Svätopluk kráľ, veľký panovník ten,
nemocný súc ťažko, — keď už cítil,
že sa blíži života mu koniec:
dal rozhrnúť purpurovú clonu
podnebia, a z loža nádherného
kynul prítomným tam: skormútenej
kráľovnej prv, svojej milej družke,
potom synom; lekárom tak, ba i
spovedníku, čo sa na kľakátku
modlil zaňho tíško — všetkým, aby
vzdialili sa… Zdržal Gorazda
[
18
]
len.
Tento — mních včuľ v diaľnom Macedónsku —
prehorlivý kedys’ prívrženec,
nasledovník verný blaženého
Metoda, i spolu vtedy biskup
v staroslávnej Nitre; po onoho
vehlasného arcipastiera a
mohutného ochrancu však smrti
nenadálej skoro stade, ako
tá zver, vyštvaný, ba z celej ríše
zároveň i s inými z tej družby
podľa stavu-rodu vypudený
za hranice cudzím, panovačno
drsným latinsko-nemeckým kňazstvom:
vyhnanci že, neboráci, temer
nemali kde skloniť sirých hláv… on,
poháňaný neotupiteľným
ostňom úcty, zbožnou prítulnosťou,
zrazu tajne prišiel na Velehrad,
pokloniť sa srdcom v hlavnom chráme
uloženým drahým pozostatkom
Metodovým; jeho požehnanou
pamiatkou sa obživiť i okriať
na duchu a — zmiznúť… No tu zvedel,
v sídelnom to meste veľkolepom,
odmlčanom avšak tupým smútkom:
najprvší že jeho obyvateľ,
vznešený i bydlom vyšehradským,
mocný pán a kráľ — ochorel nasmrť.
I pohnutý citom oddanosti
dávnej, nie menej i obavou čajs’,
rodák, veľdŕžavy o budúcnosť —
hoci mal by príčin cnieť si ešte,
ťažkať vždy, a obísť panovníka —:
hľadal u dvora, čo modlitebník,
svätý muž, aj vyzískal si prístup.
A na prvý pohľad, po úklonku
pokornom ho poznajúc, hoc v kríži
nemoci i pamäť zvetšelú už
starobou, a mnohé žravé péče
panovnícke v mysli: zaradoval,
potešil sa kráľ mu veľmi, veľmi!…
I keď všetci zo svetlice vyšli,
Gorazdovi rečie slabým hlasom:
„Gorazde môj! kňaže opravdivý,
ušľachtile dobrý duší pastier,
rád som — až i vysloviť mi nesnádz:
zadúša to, tlmí, ej! i hlas môj —
rád, žes’ prišiel neočakávane,
predsa však v čas pravý: — požehnať mi
totiž na púť onú, z ktorej človek,
nastúpiac ju, viac sa nenavráti,
nevráti ni — kráľ; i padajúce,
hľa, mi oči zaprieť, zatlačiť ich:
keďže svetlý, oslávený Metod
(vskutku, anjel v podobe raz ľudskej,
lež i prísny ani s mečom cherub),
on — on keď, ach! ešte pred rokami
zavrel svoje, predíduc ma v smrti.
Ďakujem ti… Ale prosím ťa aj,
premiň, Gorazde, mi: že som kedys’
(so žiaľom sa na to rozpomínam…)
nezastal ťa spupným pred Wichingom
[
19
]
a nástrojmi jeho surovými;
nezaštítil všetkých vás, jak Bohu,
tak i ľudu môjmu milých kňazov,
po domácej vodiacich ľud pastve
chutnej, k prameňom tiež — živej vody…
Ver mi, nebolo mi stihu na to,
hoc i vôľa bola pevná: stúpiť
zmijam na hlavu; no v ten čas vrah dnu —
na končinách borba ešte s väčším,
odvekým to naším nepriateľom —
Tohoto prv pokoriť… nám, uznáš,
ochromilo vnútri moc i dozor;
preto — odpusť —“ Prerušil ho Gorazd,
presiaknutý po dno citu (až si
švíkom habitu
[
20
]
zrak utrel spešne):
„Jasný kráľu! neráč sužovať sa
z minula tou krušnou rozpomienkou,
útrapám si pridávať… Ó, veru!
u mňa dávno zapomnuté všetko
nepríjemné, čo sa stalo — viem! viem,
mimo vôle tvojej. Tvoja milosť,
priazeň mnou tak štedre skusovaná
na biskupskom stolci — v drahej Nitre:
ona svieti slnečne mi podnes
v noc vyhnanstva! ňou sa teším, živím,
hýbem… Ovšem, ako nehodný úd
cirkvi v službe Pánovej, vždy jemu
oddaný i v súžbe, rozumiem tak:
po svetle a chlebe v slove božom
ona mi tým dvojím nadelením
tiež, ó! tiež… Nač nezabudnem nikdy!
Buď spokojný, áno…“ „Na zmierenie
(kráľ hneď s citom) pravicu mi podaj;
ulap moju — studená, však, krehká?
Nedochádza — od srdca; mdlý pohon,
ustáva, až — zastane…“ Tu zdýmnul,
odkašľal a zmĺkol. Vyjaveno
patrí vozvýš, k hviezdam na podnebí
belasom, v šer blyštiacim sa zlatom,
drahokamy. Takto oddychuje.
Odpočinul; hnul sa.
„Teraz — teraz,“
prevravel, „môj Gorazde — hej! vezmi
sväté dielo do rúk, najslušnejších,
povolaných, vyvolených k tomu: —
od blahoslavených vierozvestov
dar velebný, nebeský — Tú knihu
kníh nám skrze nich, ba v našskej reči
sladkej, ako odokrytý prameň,
národu kol venovanú — ešte
za dobrého strýca Rastislava,
výtečného predchodcu to nášho
na tróne! — ním prácne založenom,
vyvýšenom, utvrdenom — pre nás,
ach!… (Vzdych krušný vydral sa mu z pŕs.) Ach!
trápi — bolí… Máš ju už? — Tak otvor,
hľadaj, nájď v nej — čítaj: O odplate
božej tým, čo čistým uhájili
v živote si srdce: v ňom že povždy
vieri viera, ako zo studnice
jasný vody prúd — a skadiaľ potom
sa i skutky bezúhonné snujú,
stelesnené cnosti, vieš, ni skvosty
majstrovské, sťa drahých perál šnúra:
Bohu k cti a v prospech, k teche ľuďom; —
onoho jak prúdu tečú vlnky,
za vlažiacu i blažiacu rosu
venčené vše vďačným, šťastným kvietím;
tak…“
A Gorazd, zachvátený slov tých
úprimnosťou, pošlých z výrečných úst
presinelých, čo sa stroja vyznieť
skoro naveky, — tým ochotnejšie
poslúchnul; sa prežehnajúc sklonil,
Písmo sväté pobozkal — I rýchle
prehŕňa sa v drahocenných blankách,
ako vietor v kyprej listve lipy:
ukojiť čajs’ žiadosť nemocného
skôr, ho zbaviť netrpezlivosti…
Našiel. Číta, s prízvukom až zvonným
z natešenia, — na úvod prv rieknuc:
„Počuj tedy, milostivý kráľu,
sľuby o tom, čo sú hneď i jadrá
rajskej chuti; samy od seba sa
vylúštivšie z jemných, hladkých škrupín
ku pôžitku oným vyvolencom,
samy:
— ,Blahoslavení čistého srdca, lebo oni Boha uvidia‘ — ,Dobrý človek z dobrého pokladu
      srdca svojho vynáša dobré… Každý zaiste strom po svojom vlastnom ovocí býva poznaný, — ,Kto
      rozsieva spravodlivosť, má mzdu istú…‘ ,Spravodliví ujmú zem dedične a naveky na nej prebývať
      budú‘ — ,Pokory a bázne Hospodinovej odplata je bohatstvo a sláva i život‘ — ,Spravodlivý
      nepohne sa naveky… Nádeju má i pri smrti svojej…‘ ,Recte spravodlivému, že mu dobre bude, lebo
      ovocie skutkov svojich bude jedať‘ — ,Milosrdenstvo a pravda ostríhajú kráľa…‘ ,A preto,
      kráľovia… zrozumejte! vyučujte sa, sudcovia pozemskí! Slúžte Hospodinu v bázni a veseľte sa s
      trasením…‘
Veľký svätý apoštol však takto
končí slávny list svoj, oznamujúc —
uverený, presvedčený o tom,
čo ho čaká — zároveň i blízky
odchod zo sveta, kde, verný delník
vo vinici Pánovej, ňouž svet je,
zužitkoval splna vzatú hrivnu: —
,Boj výborný som bojoval, beh som dokonal, vieru som zachoval; už pozatým odložená mi je
      koruna spravodlivosti, ktorú dá mi v onen deň Pán —‘.
„Áno,“ kráľ sa ozval, zdvihnúc ruku,
že i Gorazd zastal v četbe, ohlas
čujúc, vidiac pokyn panovníka.
„To je suma všetkého — to veniec
zásluhy je najkrajší… Dosť — o tých:
šťastných tu i potom vo večnosti;
by som bojsa komu nezávidel —“
Ruka sklesla mu. „Včuľ, kňaže — otče
môj duchovný, pohľadaj; no chytro:
aká pokuta — ký očakáva
trest necudných srdcom — skrivodlivých,
cti i mravov nedbalých… vieš, vôbec
bohaprázdnych? Znať chcem tiež…“ A Gorazd
s chvatom prehrebá, vše z čela kropaj
uroniac… I hlasom priduseným
počne čítať, na tele sa trasúc
i sám od hrozieb, čo ohnivé jak
káry kliny v deň ten hnevu, pomsty
na hriešnikov zosypať sa majú.
„Hlasnejšie!“ mu nevrle kráľ. „Nahlas,
ó, môj pane! nahlas: —
Potom i tým na ľavici povie: ,Iďte odo mňa, zatratení, do ohňa večného, ktorý je
      roznietený diablu a anjelom jeho… Tam bude plač a škrípanie zubov‘ — ,Kto rozsieva neprávosť,
      žať bude trápenie‘ — ,… Nie tak ostoja bezbožníci; ale ako plevy, ktoré rozmetáva vietor‘ — ,…
      Semä bezbožníkov bude vyplienené‘ — ,Hospodin… daždiť bude na bezbožníkov uhlím žeravým, ohňom
      a sírou; a duch víchrice bude čiastkou ich kalicha‘ — ,Recte… ale beda bezbožnému! jemu zle
      bude; lebo odplata za skutky rukú jeho daná bude jemu‘ — ,Žiadosti nerozumné a škodlivé…
      pohružujú v zahynutie a zatratenie‘ — ,Dom pyšných vyvracia Hospodin‘ — ,Rodiny nespravodlivej
      hrozný je cieľ‘ — ,Kto zlorečí otcovi svojmu a matke svojej, zhasne svieca jeho v temných
      mrákotách‘ — ,Mrcha vec je oko nešľachetné‘ — ,… Oko za oko, zub za zub…‘ ,… Ja som Hospodin
      Boh tvoj, Boh silný, horlivý, navštevujúci neprávosť otcov na synoch do tretieho i štvrtého
      pokolenia tých —‘“
„Dosť už, och! mlč,“
tesklive vtom zvolal kráľ, „i mnoho,
primoc, Gorazde… Nie! nepokračuj,
bolí, ach! a trápi… Zatvor knihu
kníh a odlož: hromžiaci ten zákon
božských ortieľov… Hej, radšej tíško
pomodli sa za mňa — previnilca
veľkého…“ A ruky tuho späté,
sklopil oči mrivo, brvy stiahol
chvejivé; a obrátený zreteľ
do seba i súdnosť, všetky zmysly,
zatíchol. Tak premieta a hĺba,
oddychujúc skrátka, pod časom i
zosŕkajúc čujne… že sa zdalo
Gorazdovi: usnul; spí si tichým,
trhaným bár spánkom… Ó, by sen bol
preňho! len sen; za čo by ho nedal,
nech je prelud iba!…
Celý život,
jakby víchor bol kams’ odvial rúšku,
znenadála rozkrídlil sa pred ním!
rovno svitku, knihe mnohých stránok:
prejsť len dlaňou, prevracať a — čítať —
Minulosť sa stala prítomnosťou,
farbu dneška, škvrny v obličaji:
prizrieť sa len smelo každej črte —
Nazerá… I váži, meria, súdi…
Žil, ó! dejstvoval aj; prežil, strávil
dlhý času kus, v stred do priestranstva
zasadený — No, čo vykonal v ňom,
dobrého čo, šľachetného? silou
značného i hodnotou, že na svet
vznieslo by i ohlášalo meno
človeka i kráľa…? Kde sú veľké,
svetlé činy: hodny zasľúbenej
odmeny — tam! a tu zachovania
na dejinných doskách, v rodných ústach
podania… kde? Tak sa vyšetruje,
skúša, cení, odháda, si vzdychnúc
neraz: s nálezom čajs’ nespokojný.
— Pravda, mocne obsadol raz prestol!
pevný síce — nepriateľa potrel
odvekého, za pomedzie chrabre
poodraziac s krvavou ho hlavou;
z područenstva unikol bystro, pomknul
hranice aj mocnárstva v šír, nazdĺž
do neznámych posiaľ končín; ríšu
zväčšenú tak osamostatnil, a
v sebe plnosť moci, zvrchovanosť,
na vrcholci slávy, na výslní
v odení si dvorí panovníckom: —
však či predčil, prevýšil v čom predka
velebného… toho? jeho? Ba skôr…
(schrčal, zatrasúc sa) nikdy! v ničom;
zatônil skôr rmutom jeho slávu,
a nie svetlo svetlom… v ničom — nikdy!
A ak preds’ v čom, hoci nedopúšťa,
tají: — zdravých vychoval-li synov,
s rázom ako kremeň, v bratskej láske
kalených sŕdc, vôle neoblomnej,
silných ramien: prevziať — ej-hej! skoro —
mohutne a dôstojne niesť ďalej
veličenstva berlu, bremä vlády?
Nevzkypí-li v ktorom ľahkomyseľ
krátkozraká a či ako pena
hasnúcich ôk? nesvár nevzbĺkne-li
medzi nimi, môžbyť, podpaľačom
podložený? — vhodná príležitosť
sverepému vrahu, so spojenstvom
hoďas z pekla, vierolomne opäť
vyrútiť sa z tajných pelechov, v broj
rozvadených vpáliť a im spod rúk
hrabivých — spred úst uchvátiť korisť…?
Lebo vrah ten či je pokorený
navždy? Ba to šarkan! saňa, ktorej
po zrubnutí nová hlava vzrastie;
ustavične strežie, škúli: kedy,
kde by šliapnul na okraje plášťa,
uskubnul… Tak ten tam, a tu jeho
pomocník zas ošemetný, ako
krt ryjúci v dedičnej kol pôde,
nadobytej, pokropenej krvou
rodnou, veľkými raz rozsievačmi
slovom božím posvätenej i priam
obsiatej tým pravdy zrnom, že až
vzhúklo zlaté požehnanie… No či
nepodžral mu korene už v ľude?
jeho vzkvet sťa hmyz či neohlodal?
Toť, ach! Gorazd, Klement, Vavrinec
[
21
]
a
koľko iných obetí, ó, koľko!
Pohanený i v pamiatke — Metod…
… Nie, nie! nemá naskrz sa čím chlúbiť,
žiadnych zásluh pochvalných… nič zhola,
nič — u Boha, u ľudí!… Bo jestli
doviedol i v snažbe ku výsledku:
otázka vždy povyčneje nadeň,
príkry dotaz: čo bol za počiatok?
V škole žitia spravodlivým stať sa
v obcovaní, v panovaní múdrym,
otužilým v láske k národu… hej,
pekné je, ni slnka zlatý západ,
pekné; lenže, pozde, milý drozde,
v starobe si pomaľovať mladosť
krásou cností z príprav skúsenosti:
plavý kvet to, bez vône… Čo po ňom,
po výsledku pôvabnom bár? Dotaz,
dotaz kričí — čaká na odpoveď:
počiatok ký? jaro — žatvy pôvod…?
Ctižiadosť, hach!… mrzká vládybažnosť
synovcova — jeho! — Svätopluka:
ajhľa! prameň, zblbotavší kedys’
vášnive… kal číry, blato, hlien, brud
v jeho srdci… Staď vytieklo všetko,
stade — prekliaty buď okamih ten!
— — — — — — —
Ako údelník tam v milej Nitre
šťastný vladár… zrazu stratiac rozum,
na poslušnosť zapomnúc a pomer —
za nástroj sa znížiac chytrých Nemcov —:
i s krajinou krásnou podrobil sa,
zotročile poddal v rabské jarmo
Karlomanu,
[
22
]
pokušiteľovi,
uchvatiteľovi v ten čas blízkej
Panónie. V jednom okamžení
biednom, čo si nikdy neodpustil
podnes: tak sa — hlupák, podliak,
odpadlík i zradca! — za dar vzácny
odmenil, hľa, vrchnému tu pánu,
láskavému strýcovi… Však málo
bolo mu to; pikle osnul s diablom
tým, nastrojil osídel i sietí,
nehanebne zrejme navlečených
k pádu strýca — strach!… Ni na tom nie dosť;
bo keď prísny strýc i opatrný.
pátrajúci z výše ani orol, —
dozvediac sa o ohavnom skutku,
ako sudca s právom potrestať ho
chcel: tu — miesto toho, že by aspoň
v ostudnú tú chvíľu odhalenia
otrasený náhle vo svedomí,
precitnutý, spamätaný… ozaj,
kajúcnik, bol hnal mu padnúť k nohám,
o milosť ho prosiť, zaprisahať
napozatým nezlomnú mu vernosť —
naopak, joj!… dovŕšil svoj úklad.
S nápomocnou čatou — s kadejakou
čvargou zbojníckou to — toho zvodcu
úlisného, nočnej za hodiny
vtrhol sem, a — pravda — zakuklenec
zbabelý, fuj! — tu, tu v ložnici tej
on sám zdvihol zlorečenú kyptu
(že mu neuschla hneď!) na posvätné
kráľa temeno, i — vlastnoručne
zlapal strýca… Všetko málo ešte!
Zajatého (hoc i zúpel, ó! jak
žalostne… i hrdo sa vtom vzpieral,
po kráľovsky) bez milosrdenstva,
bez ohľadu lišiakovi tomu
a či lepšie vlku do pazúrov
dal, chudáka, odviesť; a ten, šelma,
úhlavný vrah jeho — živú újesť,
vítanú tak! — akoby bol nemal
inde záujmu, krom v dielach zhuby,
nešťastného starca, — vznešenú šij
skutú z rúk-nôh dvojkou, — bez predlenia,
zápäť vlekom poslal do mučiarne,
zvanej Reznom, večne — zatratenej!…
Ale k súdu — ošklivosti stupeň
najvyšší či najhlbšia jej kaluž! —
pod vedením čo tam arcivraha
s korunou, sa v tribunál mal sknôtiť,
[
23
]
zaslal ešte i sám prísediacich:
zvrhlých Slovákov! a s úpravou, jejž,
horlivci! tak trefne zrozumeli —
Vyriekli trest smrti nad ním, čo by,
vykonaný beztak na blízučkom
hrobu už, bol preňho býval pravým
dobrodením; nedali však v skutok
pojsť výroku: — vraj, že na zmiernenie —
och, pokrytstvo! faloš! — uzniesli sa
odsúdenca pozbaviť len — svetla
božieho — hen! toho daru nebies
najdrahšieho pre človeka, toho: —
oči vylúpiť mu… Zločin! zločin
barbarský! — A po tých krištáľoch mu
vypáčených, sťaby pohodlných
po schodíkoch, nastúpil ti na trón
on! — on, lotor! čoviac, z lacnej priazne
vrahovej — sťa biedny jeho lénnik:
i to potom, keď už onen zlodej
prvorodý kráľovstvo si slávne
podvrhol, ho krutou sputnal správou,
vydrancoval, a čo trofej-lúpež
odniesol i Rastislavov poklad.
Tak či tak: mzda krvi nevinnej, tá,
ach! tá — Hnus! hnus… (Lebo čo sa stalo
neskôr — odpadá ni lístie v podzim:
výprost z jha, preds’ schválne si raz na krk
nastoknutého — či toten rôzpin
mohutností krídel rozmach var’ len
vysilený — a či vrcholenie
v tôni leda, tej…) Aj, jeho skutkov
reťaz! — čiernych ani žúžoľ, priepasť
noci: tma; nie ligotavých perál
vojky tam — (Ó, prečo radšej tieto
nie!? nie tieto: ozdobou mu šedín,
tmavej rakvy klinci svitavými,
svetielkami duší na odletku?
Prebeda!…) A počiatočným jej i
záverečným ohnivom: — och! nevďak,
v dejinách čo nemal, nemá páru,
nemôže mať… Veď, ach! sirôtka raz
predobrý strýc pritúlil čo syna,
vychoval; ho obohatil Nitry
šarlátom, čo — nech si nemali ho,
šplhavcom sa nedokáže, sebcom:
kobercom je pre poctivý postup
na Velehrad… Nevďak! nevďak, bodajs’!…
otcovi tak ublížiť, tak sklamať
dobrodinca… Bože! (pozastonal,
skvílil), zmiluj sa, ó!… Nekárajže
v potomkoch až hriechu, v pokoleniach,
ako sľubuješ; mne samému, mne
daj odpykať, trebárs! Aha! duch — zjav
Rastislavov — suchými mi hrozí
prsty, z jamiek očných lúčmi-mečmi
prekáľa ma… Hrúza!…
Bôľne zjačal,
strhol sa i vzpriamil.
„Gorazd, tu si?“
„Tu, môj dobrý kráľu,“ od kľakátka
ohlásil sa, zblížil. „Tvrdý sen ťa
trápil, ťažký… čul som cez modlitby
hrádzu svätú…“ „Sen že?“ trpko polknul
kráľ, hnúc hlavou záporne. „Len zdanie,
milostivý pane. Môžbyť, prízrak
čierny: aký predchodí tiež vo snách
u ľudí hoc najčistejších dušou;
skusujú to vše i v tichej cele —
Lebo sen je neraz oknom, ktorým
fľochne diabol sliedivý, nám zmysly
podráždiť a vzbúriť sladký pokoj,
ustálený modlitbou v nás… Zmizol
aj už, ako hmla pred slnkom; okno
pokušenia zapadlo — Ó, ráčiž
zaprieť ho tiež, zabudnúť ráč…“ „Nie sen!“
mrzute kráľ. „Skutočnosť to drsná,
holá pravda v svetle, čo som prežil,
zažil znova, Gorazde! — mi uver —
Bolí, trápi! nesmierne ma bolí,
trápi… Ale počuj!“ „Rozkáž, prosím,
a sa stane…“ „Zvolať daj hneď čeľaď,
dvoranov sem, komorných: — ma odieť
v panovnícky úbor. Na prestol chcem,
na prestol! raz ešte — ostatný raz…
Dosť som silný, vyskúšajúc seba,
odsúdiac aj zápäť bez milosti:
iných vyskúšať… Zrob!“
Vtiahli s bázňou.
Obliekli ho, ako velel veľký
kráľ sám — vo prach na stolici súdnej
spravodlivý navlas sudca, otec
bez rozdielu milujúci národ…
velebný dnes kmeť — obliekli v rúcho
veličia.
[
24
]
I podnímuc ho s kreslom,
šetrne ho nesú do prestolnej,
kde ho zdvihnúc na trón posadili,
odiateho ešte prv, jak sticha
žiadal, aspoň v zlatohlavový plášť
(vyšívaný samou kráľovnou mu).
„Sem nám — na podušky,“ šepnul, „znaky
panovnícke — korunu — meč — berlu —
všetky — všetky… no, tak,“ schválil výkon,
zdýmol. Všetci s úctou pozorujú,
žiaľ vo zrakoch sústrastný i obdiv.
Sedí, hlavu preklonenú nazad
(oprieť ju čajs’ o prestola chrbát);
na tvári bleď, mätný kol úst potrh,
oči stĺpkom; operadlom ruky
zvislé, dve jak ľalie by zvädlé.
Dumá… Vtom sa vzmužil, vystrel. Kývnul;
vzdialili sa.
Zdržal Gorazda len.
„Gorazde, včuľ,“ riekol povýšeným
hlasom, „hej, nech náš sa najstarší syn
ustanoví pred nás nemeškane.
Náhlo nám, ej — náhlo.“
Mojmír vstúpil.
(Územok chlap, s hlavou ani lev, pliec
širokých.) Sa uklonil, a „Jasný
otče! nalož so mnou…“ z hlbokých pŕs
prehovoril. „Synu, Mojmíre môj,“
kráľ mu na to, ovládaný citom,
„ako badáš: dlejem na rozhraní
života i smrti; kam len zahnem,
čaká smrť. Rád nadstavím jej šiju
pod kosu; nu, i kráľ smrteľník je —
a som sýty — sýty časnosti tej.
Ale prv chcem ešte, prajem, žiadam
úsilne si, ako je len možné:
zbližša spoznať našej ríše osud,
zanechanej, myslím, v položení
obstojnom, ba, možno, práve v skvete
potomstvu; i uisteným vidieť
v budúcnosti toto veľké dielo.
Si najstarší náš syn; úfam, že i
najmúdrejší, skúsený dosť v cirku
panovania. Prvorodencovi,
tebe tedy umyslel som zveriť
dedičstvo to, tebe jedinému…
Tu sú znaky panovnícke. Keď som
usnul navždy — stane sa dnes-zajtra —
vezmi si ich: postav smelo, opáš,
ulap, mocne drž… Tak nimi spravuj
dŕžavu tú dedičnú — háj, chráň-bráň,
piluj — ľudu otcom buď; i ako
samovládca kraľuj — panuj šťastne…
Spokojný si?“ „Veľmi!“ odpovedal
syn mu ihneď, „áno, nech som synom
jedinákom; ďakujem aj rúče,
hoj! ďakujem… Ale, otče-kráľu!
bratov mám, ichž rád vidím, jak máš ty
ešte synov, a viem, milovaných
tebou tiež… Čo s tými?… Nie som sebec;
zdielny brat som, úprimný: — mne ťažko
padlo by ich — obísť… Preto odpusť,
drahý otče: — na dedičstve slávnom
s nimi podelím sa! —“ „Vážne vravíš?
s rozumom i srdcom doradený,
rozhodnutý?“ „Ako pod prísahou…“
„Vyriekol si. Staň sa tvoja vôľa.
Teraz odstúp —
Gorazde: náš druhý
syn má prísť.“
A Svätopluk sa zjavil.
(Vysoký ni jedľa, rozvitých krás
mužskosti; zrak orlí, z nehož šprihá
v iskrách vôľa; hrdé vystúpenie…
vskutku, junák! — pravý otcov obraz
za mladi.) Tiež poklonil sa v úcte,
vietor jak keď prudký ohne štíhlym
sokorcom. „Som pohotove k službám…
Rozkáž, slávny veliteľu!“ riekol
hlasom zvučným, vľúdnym. „Milý synu,
Svätopluku,“ odvetil kráľ, „nášho
nositeľu mena… chceš-li, povedz,
i korunu našu prevziať a ju
nosiť dôstojne čo samovladár
veleríše slávnej?… Vidíš, sticha
zháram, ako svieca pri obradnom
konci v chráme (tu si čelo utrel:
studený pot…); zvrchovaný čas je
na odkaz dbať ešte v tejto chvíli —
Hovor.“ „Dobrý otče-kráľu,“ syn hneď,
„veľkú milosť preukazuješ mi,
nehodnému, milosť, za ktorú ti
z plna srdca ďakujem… Lež keď tak
ráčiš porúčať mi, prosím, dovoľ
otaz úctivý: čo bude s bratmi?
Vydediť ich, následníctva zbaviť
celkom… ako pastorkov by dákych!?…
Nie som závistník, nie (otec schvel sa),
ani lakomec… Nuž, s nimi rovno
účastniť sa hodlám na dedičstve,
a síce tak: prvorodný Mojmír
nech tu králi ako nadpanovník,
a ja — ja sa uspokojím, oj! rád
s milou Nitrou, kde si preds’ raz sám ty
údelným bol kniežaťom, a šťastným…
(otec nahlas vzlykol), spokojným, viem —“
„Buďsi,“ tupo kráľ. „Ujď načas —
Tretí
syn náš, Gorazde, nech vstúpi.“
Vošiel
Svätoboj, a poklonu vzdal slušnú.
(Útly ešte šuhaj, ružových líc
ani panna — sotva fúz mu zbrnel…
Znať však pôvod z vysokého hniezda:
sľubná spojka duhom medzi bratmi.)
Čaká rozkaz. „Synu najmilejší,
najmladší preds’…“ vtom kráľ, „onedlho
zanechám vás, čo mi ako padá
ľúto…“ zalkal. „Nie, ach! otče drahý,
slávny kráľu,“ Svätoboj v to teskne,
ruky k prosbe späté, na riasnitých
mihalniciach lesklé slzy, „ži nám!…
Neopúšťaj…“ „Musím, synku, musím:
vek i nemoc naliehajú… Preto,
prv než chvíľka rozluky tu — počuj,
miláčku: — Keď umriem — volíš našu
postaviť si — sám — korunu slávy,
moci berlu prejať — z chladných nám rúk?
Náklonný som, hotový ich —“ „Kráľu!
otče dobrý!“ syn sa hlásil náhle,
„koruna by ťažká na tú hlavu!
preťažká i berla v pravici tej —
neznesná tiaž, uvážiť ráč! uznať,
na mladé mi plecia navalené
povinnosti samovládcu… Ale,
ak už musí byť — ach, prečo? Bože! —
a i bratia pristanú: tak dopusť
láskave, ó! veľkodušne, že sa
uspokojím s údelníka vienkom
v Panónii krásnej — so stolicou,
Pribina čo zbudoval si a kde
potom on sám, i syn jeho, Koceľ,
panovali šťastne: — Velehrad tiež!…“
„Dobre, synak… Zavolaj späť bratov.
Och! kríž, nechuť…“ zosŕkal, mdlý, schablý —
Predstúpili pred trón všetci traja:
jaro-leto v tele, zdravie, mladosť,
a na kráľa poupreli pohľad
zvedavý i úzkostlivý razom.
Kráľ preslovil: „Nechceli ste môjmu
zámeru sa podvoliť; — ste sami,
nápadníci budúci, už temer
o podieloch rozhodli: — vraj, srdcia
vnukli vám tak… Ó, bych vedel do nich
nazrieť sa až naspod! — avšak slabý
zrak i sluch, a strápený som nasmrť,
zmučený; — no dovidí ktos’ vyšší,
dovidí — Boh: — pamätajte stále…
A veď z jednej strany rád som vašej
úmluve, rád: podali ste dôkaz,
že ste bratia, vskutku — nielen rodom,
lež i srdcom — krv vo vašich žilách
nie je voda roztočitá, ale
súdržný mok, kde ľnú verne kvapky
jedna k druhej —; však i obávam sa
z druhej strany, tieseň pociťujem: —
Deľba predsa je už prvý rozklad;
nasleduje revnivosť — tak závisť,
hnev — zášť, nevraž… a tie na franforce
rozvlečú — v nič i ten celku kúsok;
prázdna hrsť!… že ani stoletia jej
nenaplnia — Áno, mrcha vonok,
dotieravý, šukajúci špárku,
zrazu búši zhodných do úmyslov
vlnou vlivu: — i čo úmysly sú,
pobúrené v stojatosti hladkej?
bubliny — i ako také pľasnú…
Proti tomu hrádzou je len ráznosť:
pancier ducha — ste ním obrnení?
vôle stržeň — čiže prerástol vám
ústroj všetok od temena do piat?
Predpokladám — dúfam, verím: bárbych
neklamal sa — ni vy… lenže človek
nádoba, ej! krehká…
Nedbám tedy,
nechže: — Mojmír, ty zaujmeš miesto,
uprázdnené nami: vrchný pán, kráľ…
Svätopluku, ty zas v Nitre panuj
peknej (ach! tam…), a ty, Svätoboju,
v Panónii — v hrade Pribinovom —“
Ustal. Čuší, hlavu prechýlenú
nabok… Tvárou žltavou šmúh premih;
leskot lúčov hravý v sivej brade.
Vydýchol, sa ozval:
„Milé deti: —
mne je málo totá s vami skúška,
málo —; istoty bych rád sa dobrať,
bezpeky: — bych pokojnejšie zavrel
oči…
Gorazde — vy, dajte návod
sluhom: — hneď a hneď nech bežia k rieke
Morave tam hlbokotokej; tri
prúty rýchle urežú — hej, z hybkej
rakyty, i dodajú sem… treba,
obratom však ruky — zaraz — zaraz —“
Vniesli prúty ošmyknuté z lístia,
rovné, pružné; sšvihotali v slnku
podvečernom: ligotavá oblač —
„Gorazde,“ kráľ s chvatom, „ty ich oviaž
páskou — šnúrou, hoci svojou mníšskou…
Tak — a teraz doruč zväzok riadkom
kráľovičom, a vy — no, ho lámte,
zlomte —“
Mojmír: „Nejde, otče slávny!“
odpovedal. „Neľze…“ Svätopluk tiež;
Svätoboj však riekol: „Čo tí dvaja
siláci tu — ani obri v bájach —
bohatieri v bitkách, na kolbišti,
nevládali previesť: ako by som
postačil ja?… Preto, milostivý
kráľu, premiň láskave mi próbu,
prosím —“
„Zväzok rozpustiť,“ kráľ velel
chripľave i nedočkave. „A včuľ
každý z vás vem jeden prút a — rozlom.“
Vzali; prúty polámali snadno.
„Vidíte,“ k nim kráľ, sa schvejúc, chytnúc
operadla — „v jednote tkvie síl spräž,
mocnosť — vo svornosti, bratskou láskou
živená čo — miazgou… Držte sa jej,
tuho držte… Toten stoj vám príklad
pred očami — vždy. Bo spupný Arnulf
[
25
]
číha ako na postriežke lovec;
honcom Arib
[
26
]
a mu — chytrák, pletkár;
Wiching štváčom besným… Pozor na nich
vo dne, v noci! Buďte ostražití;
navzájom si o záujmy dbajte,
pomáhajte si, vše — v ruke ruku,
plece k plecu — u srdca vždy srdce
tesne… A ty,“ vzhliadol, „Sudca živých
tu — tam mŕtvych: netresci, ó! —“ Omdlel,
prešinúc sa. Priskočili…
Scitnul,
prezrel. Škrkol: „Na lôžko ma, ach, ta —
na postlanie… Dolu s prepychom tým
márnosti — mi rubáš… Kňaže, a ty
spievaj — predsmrtnú…
I jak ho nesú
z prestolnej späť do ložnice, Gorazd
tklive narazil, vzlyk potlačujúc,
prvej ,Z hlbokosti volám k tebe…‘
a tak ,Gospodine, pomiluj ny…‘
[
17
]
(I. vyd. ZSBH.)
Pretože sme ani rukopis tejto básne nemali k dispozícii, platí to, čo sme uviedli
          vyššie pri básni „Rastislav“.
18, 13: Makedonsku —
Macedónsku
; 18, 20: nenadalej —
nenadálej
; 19, 14: niemenej —
nie menej
; 19,
          28: opravdový —
opravdivý
; 19, 31: tlumí —
tlmí
;
          20, 17: ver’ mi —
ver mi
; 20, 18: stupiť —
stúpiť
; 21, 32: najď —
nájď
; 22, 2: ctnosti —
cnosti
; 22, 15: v blánkach —
v blankách
; 22,
          18: netrpelivosti —
netrpezlivosti
; 22, 20: rieknúc —
rieknuc
; 22, 29: spravedlivosť —
spravodlivosť
; 23, 9: zúžitkoval —
zužitkoval
;
          23, 26: krupaj —
kropaj
; 24, 24: spiaté —
späté
;
          25, 2: rozkrýdlil —
rozkrídlil
; 26, 11: ok —
ôk
;
          27, 33: Pannonie —
Panónie
; 28, 14: precítnutý —
precitnutý
; 28, 20: čvärgou —
čvargou
; 29, 22:
          kryštáľoch —
krištáľoch
; 29, 23: sťa by —
sťaby
;
          29, 26: lenník —
lénnik
; 29, 28: slávné —
slávne
; 30, 17: špĺhavcom —
šplhavcom
; 30, 27: z
          jamák —
z jamiek
; 31, 4: v celle —
v cele
; 32,
          10: dumie —
dumá
; 32, 33: vedieť —
vidieť
(iste
          zle čítaný rukopis); 33, 21: dedictve —
dedičstve
; 35, 7: spiaté —
späté
; 35, 12: umrem —
umriem
; 35, 26: v
          Pannonii —
v Panónii
; 36, 5: vnúkli —
vnukli
;
          36, 25: buší —
búši
; 36, 28: pľasknú —
pľasnú
;
          37, 21: z listia —
z lístia
; 37, 32: v bájoch —
v
            bájach
; 38, 1: laskave —
láskave
; 38, 23: zcítnul —
scitnul
; 38, 29: zpät —
späť
.
[
18
]
Gorazd
— jeden z najvýznamnejších Metodových žiakov, jeho nástupca; pochádzal z Veľkej Moravy
[
19
]
Wiching
— nitriansky biskup, ktorý sa staval proti slovanskej bohoslužobnej reči
[
20
]
švíkom habitu
— švíkom rúcha
[
21
]
Klement, Vavrinec
— popri Gorazdovi patrili k najvýznamnejším Metodovým žiakom
[
22
]
Karloman
— Karolman, syn cisára Ľudovíta Nemca
[
23
]
sknôtiť sa
— dať sa dokopy, tu: mal sa zriadiť súd
[
24
]
v rúcho veličia
— v kráľovské rúcho
[
25
]
Arnulf
— vnuk Ľudovíta Nemca
[
26
]
Ariba
— správca východnej marky Franskej ríše

--- KAPITOLA 4 ---

Bratranci
[
27
]
Na sever, strážcami rodiska,
ohromné dve čnejú skaliská.
Vľavo tá široká — ,Tupá‘ je skala:
uľahlou zdá sa ti ľvicou byť;
zubato vpravo zas ,Ostrá‘
[
28
]
sa vzpiala,
akoby na čihu ostrovid.
Povedľa trčia tak od vekov
s nezvratnou trvania bezpekou,
svedci jak minula, metálmi
[
29
]
v hone;
úzka len delí ich priehrada:
údol, kam vrhajú i vlastné tône,
slnce jak vychodí, zapadá.
Čo som sa za mladi nalozil
po oboch! za jarných-letných chvíľ:
hja! hať tam cíperia, cingilierov jest;
[
30
]
na valoch blúznieval vztýčený,
zakaždým na mysli pošmúrnu povesť,
počutú z úst vážnej stareny…
„Veru tak, deti!“ nám začla raz
rozprávať — „Za dávnych, iha! čias
dva zámky na totých skalách si stáli:
múriská — hrubizeň!… vežaté;
vysoké —“ mľaskla, „i nad obe skaly…
Výšky tej topoľa nemáte!
Stáli si, hovorím, naproti.
Na slnci blýskavé paloty;
za svitu mesiačka spiežove tleli:
pilier len tônistý vláčil chvost…
Brány kde? nevedieť; prez úval stmelý
oba však kožený spájal most.
Bezpečne mohol most spájať ich:
bratranci vládli si predsa v nich —
Ale čo tu zhyniem! neviem im meno;
hrdluješ, vytratíš pri práci…
Ba! Jób žil na Tupej, na Ostrej Beňo;
priezviskom? nebodaj — Skaláci!
Skaláci najskorej — dľa bydla.
Orly preds’ na kríkoch nesídlia;
no a tí boli, hí! mohutní páni,
rytieri bez bázne, bez hany…
Bez hany? — ech, ktože pána tu zhaní?
Po dolách čušali — poddaní…
Triasli sa — Zhíkli len, čujúc roh
zatúkať zo zámkov: ,Bože! och…
ktorouže idú nás pricviknúť skalou?
Veď z nás už suchý ak koštiaľ je…‘
Oddýchli: — Do hôr preds’ s družinou na lov
vychrkli tajné ich portále…
Napriek aj moci, cti z nádhery
zbojníci boli to rytieri,
tí, deti!… Odľahlo otrokom dolu,
na zboj keď trielila výprava
za noci… ,Ušetriac stajenku, roľu,
azda nám na ťarchách uľavia!…‘
Svorne v tom držali bratranci,
hraboši pre seba, ochranci —
Ale aj iná ich putnala páska
krom v krvi, v moste tej, v násilí:
detí ich rozmilých vždy tuhšia láska;
čomu sa akiste tešili.
Beňo mal dcéru a syna Jób;
mená ich?… Pamäť, ej! — v nej bár kop:
starý — hrob… Ani mlat z žabice hlúpej
nevzkriesi svetlého jadierka…
Ba! Danko zval sa štep, dedič raz Tupej,
na Ostrej kráska však: Hesterka.
Pekné to muselo, deti, byť!
Kraj keď tak mesačný zalial svit:
z Tupej, hup! mládenec — po moste chváta,
trasľavou bŕdnuc tam peresťou
[
31
]
—
naproti z Ostrej, huš! holúbka zlatá…
,Hrk-hrkút…‘ ako brat so sestrou.
K sváru však všade dosť príčiny.
Napadli spoločne Tyniny,
[
32
]
zámok hen za riekou Oravou, v chvíli
pravdaže polnočnej, znezrady;
dobyli útokom, mužskú stráž zbili,
odvliekli zásoby, poklady.
Svitlo… jak obrátiš v knižke list.
Vzali sa podeliť o korisť.
[
33
]
Pre újesť
[
34
]
márnu, oj! nejdú sa poklať:
deľba šla hladko ni vody tok,
priali si bratsky… Hm, ale ten poklad!
to im sťa zvariak bol oriešok.
Naprostred mosta — toť, medza preds‘! —
vysypli bohatý obsah vriec:
brnené výstroje… náčinie stola,
nejednu okrasu žiarivú…
Deti, ťaj! to vám len liskačka bola!
slniečko žmúrilo od divu.
Ten i ten to i to mal by rád;
nijak sa neznali pokonať.
Lós nech hrá?… Zmraštiac tvár, plecma len mykli:
Šťastene neveriť, lišici —
,Berte!…‘ na zbrojnošov oba vtom skríkli.
Vzal, čo kto stihnul… Hja, zbojníci!
Spokojnosť s úchvatkom? Horkýtam!
Bratranec?… Lakomec! lotor, priam
od zrady krvi, vraj, do vierolomstva!…
(takto sa chválili v predpeklí).
Hach! kde mu odplata?… Krvavá pomstva!…
(Akoby boli sa uzriekli.)
Noc búrna zaľahla na hory.
Z hradov, poď! oba von, topory
v rukách, hoc v svedomí záhrozu: ,Nuž, vy!…‘
Blýska sa, hrmotí; oni však
sek! radom u hákov v remenné húžvy,
most až — pľask! ozrutný jakby drak…
Noci tej milenci — žiaden čud —
na chvíľku nemohli pousnúť.
Pre búrku v nej? čoby!… Roztržka otcov,
vypuklá v nešťastný predtým deň,
tá medzi nimi, ach prívalu mocou
vyhltla, jak tá noc, priehlbeň…
Chceli sa potešiť, musejú
obživiť srdiečok nádeju!
Pohroma odtiahla; mesiačik rúči,
akoby z kúpeľa, zasvitol
spoza tam Ostrej a dlhými lúči
striebristo predýlil mračnú dol —
Z Tupej, hup! Danko vtom, mladý pán
vo broni, skvelý sťa tulipán.
Pozerá — naslúcha od Ostrej šuchu,
kde tiež tak Hesterka vymkla pásť
sluch i zrak, ako tá ľalia, v rúchu…
Pohli a — bac! naraz vo priepasť…
Veliké na zámkoch nešťastie!
Ale hnev otcov ním porastie
ešte viac, na vyššie, na širšie ešte;
matere trpia len prez svár, priek,
sŕdc zaštiknutých až v bolesti kliešte…
… Čuli ste kviľ už tam pustoviek?
A, deti, pre svet keď a či schvál
za robôt zájdete v priesmyk skál,
obzrite úplaz
[
35
]
si z tej i z tej strany —
Stará som, vídam ich, ako prv:
červené škvrny tam, sťa čŕstve rany: —
nebodaj poteklá — mladých krv!…“
Umĺkla starena; deti, my,
zdýmli sme odfuky chvejnými.
Mne sa však povesť tá vrezala v pamäť
hlboko, odejúc podobu —
(Hútal som: staručká nemohla klamať,
blízka tak, blízka už ku hrobu.)
Od tých čias drela sa na povrch,
kvieťa jak listvový prez oprch;
list však len padal… Tak ju pozatisli
dnes ten mi, zajtra ten ducha smer;
nechže raz vyprýšti! väznená v mysli:
utkvie tu, črtnutá na papier.
[
27
]
(r.)
39, 4: v ľavo —
vľavo
; 39, 6: v pravo —
vpravo
; 39, 10: metáľmi —
metálmi
; 39, 17:
          blúzneval —
blúznieval
; 39, 18: pošmurnú —
pošmúrnu
; 40, 7: môhol —
mohol
; 40, 9: zhynem
          —
zhyniem
; 40, 29: stajeňku —
stajenku
; 41, 21:
          v chvili —
v chvíli
; 41, 28: delba —
deľba
; 42,
          1: naprostred moste —
naprostred mosta
; 42, 9: lôs —
lós
; 42, 24: drák —
drak
; 42, 26: na chviľku —
na chvíľku
; 42, 29: medzi nima —
medzi nimi
;
          43, 20: zajdete —
zájdete
; 43, 22: prú —
prv
;
          43, 24: krú —
krv
.
[
28
]
Tupá a Ostrá
— dve bralá nad Vyšným Kubínom, básnikovým rodiskom
[
29
]
metál
— odznak, medzník
[
30
]
hať tam cíperia, cingilierov jest
— je tam veľmi mnoho týchto kvietkov
[
31
]
peresť
— pestrosť
[
32
]
Tyniny
— pravdepodobne sa tu myslia Trniny, niekdajšie opevnenie v chotári Veľký Bysterec; meno asi pochádza od slova týnie (tyčky, paličky v plote)
[
33
]
vzali sa podeliť o korisť
— dali sa do delenia koristi, začali si deliť korisť
[
34
]
újesť
— újedza, vnadidlo
[
35
]
úplaz
— ťažko dostupná, strmá stráň

--- KAPITOLA 5 ---

Žofia Bosňáková
[
36
]
[
37
]
Smutno, ej! tej Vešelínke, smutno! večne
osamote na vysokom zámku Strečne;
hoc je žena i nie vdova,
ktorá muža pochovala: predsa žiali,
smúti stále, akoby len za pokory —
Ach! veď muž jej, veliteľ hen Fiľakova,
nemusí bár, mesiace už mešká v diali!
ak i píše, pár slov zprávy,
a už — koniec; doloží ak: nie je chorý —
Hrdoš, snažec vypínavý,
po vojenských činoch radšej túžbou horí!
po hodnostiach, po cti, márnej sveta sláve:
rytier bez bázne a hany,
ale jakby nerozumel — srdcu práve…
hej! ohľadu nemá na ňu, vernú ženu,
ten jej Ferko milovaný,
lásku jej — ni čiernou smrťou k vyhaseniu…
Prv pribiehal domov predsa, trebárs zriedka,
potešil ju opustenú:
šťastná bola! u boka mu pevnej sily,
v ramenách, keď milučko ju oblapili;
clivosť predtým? zmizla ako s vetrom smietka —
Bohužiaľ, len nemal dlho pobudnutia
na zámku či panstve vôkol,
na poľovkách, vyrazeniach so susedy
(so Starhradom prervaná bár známosť všetka…).
Sníval s povstalci či s Turky?
,Zbohom!‘ naraz ráno… sťaby zhodil putá,
za chvíľku na osedlanom koni sedí,
a uletel, ako počas víchru sokol,
do krajinskej kdesi búrky;
dívala sa oknom (ach! tak úzky okol…),
zarazená, osinutá —
Bola sama zas, jak teraz. Či div tedy,
že čo deň má rosné oči, bledé líca?
Bez páru to, vskutku! biela holubica…
Tíško vošla za komornú v službe panna
do chyžky (len vrkoč, sukienku len krátku:
z prítulčiat var’, sirôt bez rodiny, vena,
tu čo našli aspoň matku…).
„Lístok, prosím (šepla), pani veľkomožná.
Doniesol ho rýchly posol včasne zrána,
i odovzdal do rúk pána kastelána.“
Ona celá pohrúžená
do modlitby vrúcnej, dlela na kľakátku;
nad ním v svetle symbol muky,
k tomu vzopínala tuho sňaté ruky:
svätica jak, bola pobožná i zbožná…
Vstala okriata, jak svieži
od rosy kvet, tmavou zašuchoriac šatou;
lístok vzala. (Červenou taj pod pečaťou.)
Od manžela azda?… až ňou úfnosť schvela;
ľahká červeň obličaj jej preletela.
Obzrie nápis: — ach! nie jeho ťahy driečne,
brko bár po pergamente bleskmo beží
(čajs’ jak šabľa jeho v bitke teká sečne…).
Znel tak:
,Toto písmo prináleží
veľpanej za Frankom Vešelínim
k vlastným rukám a nie iným
na vysokom zámku
Strečne.‘
S chvatom pečať rozlomila.
Číta:
,Žofka moja milá!
Nastokrát ťa pozdravujem!
Ale hneď aj prepytujem
pekne: prepáč, duša moja,
ak ti vtŕham do pokoja,
v akom si tam sladko hovieš;
bohchráň! bych ho narušila.
A veď, ako istučko vieš:
tvoja verná priateľka som,
srdcom, jak i úst tých hlasom:
jeho to hlas! — aspoň chvíľa
každá, čo raz tlklo, svedčí
ozvenou tej jeho reči:
neochladám ani s časom!
Ešte var’ v pamäti to máš,
že sme hen z dôb dobre známe,
keď tvoj otec Bosňák Tomáš
jak kapitán okázale
Fiľakovo obhajoval.
Dosť je tomu dávno; ale
mňa, oj! pamäť neoklame:
do nej mi ťa súcit schoval,
mám tvoj obraz v nej! sťa v ráme,
posiaľ: krásny tvári ovál…
Šťastná si ty, Žoška! žena,
hoc i často opustená,
osamelá trebárs často:
blaha črieš žien druhých za sto!…
Že ťa týmto znepokojím?
poteším aj, za to stojím!
— Vídam neraz Vešelína,
pána tvojho — vravím: neraz;
za dŕžava! za chlapina!
zarazí až zjavom svojím…
Jak ho vídam? Z okien; mreže
vadia ak: z cimburia — z veže,
kým nezájde, jak — i teraz —
Príležitosť jest tiež kedy.
Na ohnivom keď tak koni
popod Muráň sem-tam honí
s komonstvom,
[
38
]
tiež herskej triedy:
tu, vraj, na rozličné lovy;
možno, vše i pre výzvedy,
ľahko možno… akokoľvek,
škoda! cisársky, že človek…
Bohatier preds’! no a pritom
krásavec, až ťažko slovy
opísať, bár vládzem citom,
mysľou skresliť vkusu svojeť;
skôr by stačil na to nový
komorník, náš dvorný poet,
mňa čo… ech! — Ba žiadna iná,
pod slnkom nech žien sťa pliev jest,
parádnych i švárnych neviest,
ľalia tá, tá zas ruža,
nemá, nemá! ako muža
takéhoto gavaliera,
jak ty, majúc Vešelína.
Za nádherec! za hrdina!
Šťasteny si, Žofka! dcéra;
najšťastnejšia v svete žena,
bárs i často opustená…
Niekedy i hľadí hore —
vtedy je len akým hodným!
brada, fúz? noc, tvár v nej: zore;
kôň cifruje, skacká pod ním;
volavčie ho dvižú perá…
I to slnko sa mu smeje,
teší sa mu: pre prelesť — tu
v hábach zbrojnej do úpravy,
tu zas v krepkej sile, v zdraví —
až sa doňho zapozerá,
zabudnúc na ďalšiu cestu;
všetko sa v ňom, na ňom skveje!
ako splnie mužskej krásy:
číry skvost, lúč ligotavý…
Hračka tomu — o trofeje…
Na moj’ veru! šťastlivá si.
— Ale ti ho nezávidím;
omnoho ťa radšej vidím,
Žofíka… či starosť malá
o to ťa?…
Nuž, načarbala
som dosť toho, ba i veľa!
Dovoľ, nechže zavriem riadky,
hoc som ešte nehotová:
viem i na hároček látky,
kebych všetko vyriecť chcela,
a či bola taká smelá;
skončím radšej ich — Veď čas je;
nech sa azda zrak zas pasie
na videní — z Fiľakova…
Len ťa ešte pozdravujem;
koľko vinšov v srdci čujem,
všetkými ťa darím! slávim —
Bozkávam ťa vytržene,
že ti líčko očervenie
na pivonku, pobledavým
ak by bolo, ak by bojsa;
nekúsnem veň! upokoj sa…
Ozaj! ja že ako? zpráva
o mne čo zná za náveštie?
Zvedavá si, nezvedavá?
Nedbám: — Ako motýľ v tŕní:
dopichá ťa, otrie prášok,
ba i letky skmáše ešte;
tak je, keď sa splantáš s chrastím —
Rečú však: prť rôčkov — škvrny;
od srdečných tiež že triašok…
nač však reči šíriť? — A s tým,
sladké nech, nech trpké slová,
zakľučujem — podpisujem:
smutná vdova Bethlenova.
Horkýžetam! veľká pani,
zajatá skôr — na Muráni…
Prečo jej i skorej svedčí:
Marienka z tej kejsi Seči
a či Seča — Všetko jedno!
toto či to: všednô-biedno —‘
Prečítajúc list, jak bola by ju sila
opustila razom: lapila sa kresla,
sadla; záchvev perí badať,
sťaby peria, vtač čo na úvetrí zniesla —
v brvách šmúžku, ktorá náhle prechodila
v chmárku sinú, v mráčik tmavý;
vzdychla zhlboka… Nač príčinu kde hľadať?
Iste búrny citov nával
zachytil ju, čomu darmo by sa staval
kto oproti: vlečie, sáca prúd ho divný
od úskalia do krútňavy:
od odporu ku protivni;
čln zalieva vlna, utenulo veslo…
V pravice dlaň mrivo naklonila hlavu
húta, háda… v ume všeličo jej bleslo…
Jak? mužovu na nevernosť
pomýšľať by mala? tak uraziť jeho,
milého jej nado všetko? na ohavu
si ho znectiť, nado všetko váženého…?
žiarliť?… Bielu dušu obliecť v hriechu činnosť?
Nikdy! — Zamestnaný, hej! je v povolaní;
ctižiadosti slávnej zdržujú ho plány,
starosť o vlasť — bez otázky…
Ani za svet!… Citom prikázala miernosť.
Trpezlivosť — cnosť… Tej hviezda
presvietila jej vždy oblak myslí trudný;
presvieti i včuľ!… Hľa svieti —
Tu jej na um zišli zálohy ich lásky:
podarené, šťastné deti;
ach! že len tiež vtáčky vylietali z hniezda —
Trebárs! nepretrhli — utužujú zväzky!…
Tak sa utíšila sama,
ukolísala, sťa decko-neviniatko;
čelom rozhostil sa jas jej opäť kľudný —
bolo jej tak bôľno-sladko. —
Zvesť vtom hrkla jej i zprávy
z listu, podobného ináč bezdnej studni,
zvesť, čo zlaté ústočká má:
Zdravý je! Veselo trávi čas, sa baví…
Zaplesala, strepúc duše peruťama.
Vstala. Pospešila — kľakla na kľakátko,
pomodliť sa za to Bohu…
Predvečerom
vkročila zas deva. „Lístok ráčte znova,
pani veľkomožná…“ riekla. „Ešte skorší
posol pricválal s ním, než ten s ranným šerom;
mal, vraj, naložené trieliť… Včuľ sa horší:
koník ustrel sa mu, chúďa —“ Na tie slová
strhla sa až dobrá pani,
meškajúca v tŕpnom, snivom zadumaní;
chvatla lístok. Iste od drahého Ferka!…
bláhala si. I ten vinš jej vyslyšaný
modlitby… Ó, šťastia vrchovatá mierka!
Akiste ho písal z krídla techy perom…
Ním sa vezme hneď si srdce upresviedčať,
liečiť, schradlé pod dônovím,
ním — sťa flajstrom balzamovým —
Sponáhľala k oknu: — Hovej, slnko! zhovej;
nebuď ti tak súrna dneska odobierka…
Pozrie. Čierna na ňom pečať.
Trúchlovesť? Znel… Žofke Bosňákovej.
Otvorila. Sestra písala jej, Terka: —
,… Drahá sestro! — maj sa na pozore!
V mužovom ti srdci zlodej orie.
Za záprah má všetky túhy, sily,
ošírené,
[
39
]
haj! ba okrídlené,
by ho na prsť melkú pobrázdili:
kúkoľové, kliate pod osenie!
Oráč to, čo dlhé nosí vlasy;
s pluhom, kutým, vraj, kdes’ v kuzni krásy,
[
40
]
za lemeš zvod, pôvab za čerieslo,
stykom úsmech uškieravých zubov…
tak ti čičre-papre sa v ňom, pričom
šmižká
[
41
]
žiarnym okáľom sťa bičom;
a čo zoral drzej pri bezpeči,
posype aj zrnom sladkých rečí…
I je, vraj, zvlášť súci na remeslo
úchvatu! to triumfu mu chlúbou…
Bodaj hromom do oráčky treslo,
na jej prácu čľuplo károu-zhubou,
prv než vzklíči, vyrúrkuje v klások:
ichž svet poznal, najzvrhlejšia z lások —
Bo tá orba-sejba ide letkom;
celý vidiek môž’, vraj, ti byť svedkom!…
… Vešelínovi píš bez predlenia:
veď si jeho — zákonitá žena;
máte deti — i tie žehrať budú,
cnieť si ver’, sa hanbiť pre ostudu —
Vycuzdi ho ostro!
[
42
]
príkre zavráť;
nástoj! žiadaj takoj jeho návrat…
… Vieš, kto Siréna tá, kolodejka?
Na Muráni — striga! čarodejka…‘
Nedočítala. List vypadol jej z ruky
trasľavej… Ver’ mdloba, závrat
zrazí i ju z nôh, nech vtom sa neprichytí
za nárožie u podstavca Božej muky:
kotvy jej to ozaj v celom živobytí!…
Sklesla predsa na podlahu,
podlomená — na kolená,
neznesiteľnú na duši ťarchy váhu;
v prachu!… miesto pokorenia,
hej! jej patrí — a nie na oltárnom prahu…
Len, ach! čím si pričinila
trest ten strašný — prosto do srdca tú ranu?
zvierajúce útrap kruhy?
more žiaľu, víchrom pošibané v hneve?
potupu tú neslýchanú…!?
čo sa ako skúša — nenachodí, nevie…
Bola zbožná, verná, dobročinná, milá…
všetko málo do zásluhy!
na viacej bár ani nestačila sila;
málo všetko! — Ináč na kríži ten či by
dopustil tú hrúzu na ňu,
nech nie neznáme jej hriechy, viny, chyby?
Za odev sem! žíň jej, vrece z jedenice,
[
43
]
povraz na driek, na spôsob čo vretenice
opáše ju, po kosť zarežúc sa v tele,
popola hrsť! na jej vlasy presivelé:
kajať sa, sťa Magdaléna,
želieť!… A tu ruky ponad hlavu hriešnu
skrížiac znakom utrpenia,
ešte hlbšie podlomená,
vypukla v plač, v nárek, kviľbu bezútešnú:
až jej slzy tiekli cíčkom,
ako hrachy — hoďas kŕdľu strastí v zobky —
dolu jedným, druhým líčkom,
ťažšie, nežli na ruženci perly-krôpky;
fiká… medzičím vše prišlo sa jej zachvieť,
osike jak v búrke… Ach! veď:
najbiednejšia v svete žena,
povrhnutá, opustená!…
… Ale! (vzchopila sa z poníženia zrazu),
či je vskutku v niečom vinná?
Kde? v čom? Príď a — na tú v myšlienke bár kazu,
zádraplivý vo sne háčik,
špirku v duši jej hoc ako mačný máčik,
pokáž svetu pozor — hlas — prst Vešelína!
Nemôž, nesmie!… Či mu s láskou neslúžila,
v úcte — do samoobeti,
sebazaprenia? mu, o vlastný bár hrajúc
život pritom, milerada
nezrodila, pelikánom nekojila
štvoročku až pekných detí?
[
44
]
ponášku vše naňho — a nie zvrhľa, háďa…?
Na to všetko pamätajúc,
nemá pre ňu výtky, nemá dozaista!
ako anjel bola, je i chce byť čistá…
… Písať káže sestra. Zaraz odpíše mu!
neprehliadne ani nitky;
pero bude prút, nôž britký —
Lež, ach, Bože! (sadla, schablé ruky v lone…),
či je súca do karhania? na výčitky…?
Nechby teraz prišiel, našiel by ju nemú;
v slzách ak by vzhliadla k nemu,
ba i prez tie, môž, mu v pozdrav smevom zbronie,
vystrie ramená… Joj! nie — nie —
kde by vzala v mysli kamennú tú tvrdosť,
náruživé rozhorčenie…?
Jazyk jej — nie žarnov mlynský;
nedopustí zvady s ním jej ženská hrdosť,
ani dôstoj materinský!
Znežnela, hľa!… brvno ako slamka tenie…
… Tak však, ach! kde východište?
čierna kol tma, priepasť pod ňou… sudba hrozná!
Niet ho, niet — Jest! zná ho, ó! zná
ratujúce útočište;
ta sa utečie hoc o polnoci z loža —
Skrotne, bár by trikrát väčší sebec, zhrdca!…
Boh, hej, stvoril; zato obracia však srdcia,
prinavracia — Matka božia!…
*
V predhorí zámockom kaplica
navrchu ozrutnej skaly.
V zrkadle Váhu vše vidí sa,
prúdy jak otočne valí
s obrysy okolia na nich —
Maninou
[
45
]
chodník len vedie k nej,
potom vhor po stupňoch, do skalnej
opachy vyrúbaných.
Obraz v nej na skvostnom oltári,
sčadlý od voskovíc svetiel;
rozozná ťahy však vo tvári
trpiacej veriaci zreteľ,
vzkriesi, hoc čas aj ich skváril;
Sedmibolestnej v nich výraz že,
pravá mu na srdce pokáže,
úkoj skaď mnohým sa zdaril…
Do totej kaplnky chodila
zo Strečna pani i predtým,
potrebná posily, unylá,
s úmyslom modlitby svätým;
a vždy, zač prosila, v cene
obsiahla vysokej: božských plác
kvet — pokoj získajúc, odvrátiac
od muža — pokušenie…
Striehli ju poddaní, nešťastní
u ciestky… v dobročinnosti
že ich zas milostne zúčastní;
boli aj vďační jej hosti!
Kapsicu, previslú z tyla,
prázdnila, mešec i podolok…
Takto sa, túžiaca vozvysok,
do služby pripravila.
— V deň ten či vlastne už tmavú noc
pútnický vzala šat, šitý
z hrubizne, sandále zotkla… hoc
mrazilo tuho, hôr štíty
pod snehom — Spozdilosť jara…
Lampášik v ruke, „pst! Pusť, že nik…“
vrátnemu šepla, a fortňou,
[
46
]
myk!
zbehla vdol — Po ciestke fára.
Neoberala, kam stúpiť má…
Vybrnkla za schodky v brale,
Oddýchla sťažka. Kľúč škripol… Tma,
chlad zavial; svetielko stále
v svätynke trasave bliká.
Navzájom musia sa vidieť preds’!…
Rozžala pochytre riadky sviec,
nahradiac kostolníka.
Zatým priam vrhne sa pred oltár
s výkrikom, zaslzená:
„Sedmibolestná, ach!… Z tvári v tvár
vzhliadla ti bolestná žena,
v prsiach meč, ostrejší hrdze…
Zmiluj sa! — Posiaľ jak, udržať
ráč pre mňa… obráť ho, pozavráť…
ó! vráť mi — mužovo srdce…“
(V Podzámčí chýr — reči tlmené:
V kaplici cez noc, vraj, svetlá!…
Omša, hu! mŕtvych?… I kamenie
cestou, vraj — vec čajs’ s tým spletlá —
krvavé: zarazíš až sa!…
Div!… Krútia hlavami ľudkovia: —
Boh, ejch! nás prividí… Zachová!
Na zámku — anjel-strážca!…)
Druhú noc neskornú zasa tam
strávila, ako včera.
Na dni čo vzhúklo sťa sebaklam,
za noci vyplela viera
živá v nej, pevná ni skala.
V duši jej mieru tiež pribýva…
Modlitba, prosba jej horlivá
zázrak ten vykonala!
(… Domacli hádke vtom na jamku
srdečnú: — Nie to zjav podlý
povery; pani tam zo zámku
iste — i za nich sa modlí.
Oni tiež modlia sa za ňu…
A tu ju chvália, v cti dvižú ju;
pre krv tú z bosých nôh ľutujú
najlepšiu na svete paniu…)
Noc tretiu zaspala, umdlená…
K polnoci strhla sa z loža.
„Jaj!…“ zhíkla, podniesla ramená —
„Odpusť mi, Matičko božia!
Srdce už tahor sa plúži;
s ním naraz!… ináč, ach! beda mne…“
Ubrala, vymkla sa náramne;
došla. I slúži a túži…
Na svite spustili padací
most na znak — bez fanfáry —
,Pán prišiel!…‘ potŕpli sedliaci.
Kastelán vítal ho starý,
s posádkou — Všetko sa trasie…
„Zdravá je? spí si, šak, veľmožná?“
Prstom mu ten: „Hen dlie, nábožná…“
„V kaplici? o takom čase!?“
Zvrtol sa, bleď, pýr hneď na líci,
fakľa jak v držiatku brány.
V ruke kord, hnal… Strnul v kaplici
u dverí. Kľačí si pani;
schríply jej hlas čuť: ,… ó! z tvŕdze
vymaň tej… Zľutuj sa, božská mať!
zachovaj — obráť ho a mi vráť,
ach! vráť mi — mužovo srdce —“
S tým padla na dlažbu. Do ramien
schytil ju; decko jak choré,
ovil v plášť, nesie — veď kryhu len —
(Deň belel, sineli zore…)
Na zámku uložil do postele;
preberá… (V kozube dudnie pál.)
Scitla: „Tys’, pán môj…? Kto mi ťa slal?
Ona!… Zas šťastná som cele —“
Onemocnela však. „Kdeby nie?“
pán cnel si. „V sychravé noci…!“
„Komu čo súdené — neminie…“
tíši ho. „Lekárov k odpomoci!…“
k poslom on; „kto prv… mu krom priepust dám
ves!…“ „Nač? Môj Vešelín — doktor môj…“
pravicu chvatla mu. „Nad všehoj!…“
k horúcim pritkla ju ústam.
„Ale, hej — kňaza mi, Feríčko,
kňaza —“ „Var’ horšie ti? Bože!…“
zúpel. „Ba odľahlo máličko…
Nemusí — stať sa však môže;
preto sa úzkostiť — prestaň —
Príprava neškodí medzitým;
zakaždým radno byť hotovým…
Veď si, šak verný tiež — kresťan?“
… Leží si, na ruže skvitlých líc,
hviezdy jak oči jej tlejú,
najprudšou zmietaná z úložníc
[
47
]
—;
manžel sám ošetruje ju.
Blúzniť vtom začala:
„… Krásna pani,
ako tá dennica, na Muráni!
díva sa — očima poľuje…
jak si tak-trávnitej po poľani
parožniak, jeleň, tam strečkuje:
najkrajší hájov kol domatín
[
48
]
…
Táram, ech! — ako si harcuje
[
49
]
na koni-popod hrad — po doline
najkrajší uhorskej krajny syn —
gavalier! bohatier!
ktože je? — Ktože by? — Vešelín…
Nehľaďže tahore, Vešelíne!
na bystrom vrancovi nevrť sa:
urečie, podkosí bez rosy,
trafí ťa — do srdca!
vtom, jaj! i — na Strečne — kohosi…“
Užasnul, čujúc to z nežných úst,
striaslo ho, na duchu ohromí;
naveky bude mu v ušiach húsť,
pichať ho vo svedomí!…
V dlane si boľavú hlavu
zavrznúc, spomína — minulosť;
i muž bár, hrdina: v očiach — hosť…
Rozmäčkal — slzu žhavú —
Tým viac sa trudil včuľ kolo nej,
postil sa, nezdriemne chvíle;
každý jej sliedi dych, hnutie jej —
Tej krvi dal by jej! sile
utrhol — pre ňadrá drahé…
Horúčosť upadá, omladá
nádej v ňom; naopak — uvädá: —
oboch duh na tejže váhe!…
Na tretí deň prišla ku sebe.
Naňho sa usmiala milo:
„Pri tebe… v rajskej jak velebe;
slnce mi — zasvietilo…“
„… Poddaných nevinné dietky
priniesli kytky ti kašičiek…“
„Nakŕmiť ich — dať im na oblek…
Jar: — Tráva vzdor mlatku — kvietky —
Prichádzajú, keď ja musím — ísť…“
„Nepustím!…“ ľúba jej ruky.
„… Pod vankúš čiahni, nájď — čítaj list:
schlácholí — žalostné muky: —
z Muráňa —“ Hadom jak uštknutý vskočí.
„Seď… Rada má ťa; ty?… lipku — dub:
viem… Vezmi — vdovicu — Vezmeš?… sľúb! —“
Chrkla a — zavrela oči.
*
Na Strečnianskom smutno zámku, smutno! Ešte
smutnejšie, než bolo panej
samotnej — i preto neraz uplakanej:
srdce v tiesni, zacviknuté jakby v kliešte,
v žiali, temer — bez nádeje…
Z uhlov veže dlhý čierny prápor veje,
sem-tam vetrom unášaný;
zvony hučia na náveštie:
zasielané vo štyri z nej sveta strany,
usedave nariekajú, ulievave:
že i ona, osamelá,
nado všetky šľachetná a dobrá pani,
odišla preč — pred chvíľočkou-chvíľkou práve —
ozaj sťa tá holubička uletela,
ani sa viac do hniezda už nenavráti…
že — umrela! Zvlášte oný
na kaplici, čisto striebrozvuký zvonec
husté hlásky — a či husté slzy roní?
ako dieťa, keď ho opustila mati;
tomu, ej! len srdiečko to klope-bije,
srdcelomné budiac tóny,
ten len kričí, jajká, nyje
do omdletia, zájdenia sa, do závrati:
že už koniec, ach! už koniec…
Ale predsa najsmutnejšie v Podzámčí je!
Na tú trúchlu zvesť i známku,
kde ho stihla, kde ju zazrel v dennej práci:
ako tráva podkosená,
oslabnuté na kolená
pokľakal ľud po úpätí vôkol zámku —
Križujú sa; zbedákajú, neboráci:
Beda nám!… Ejch! večná škoda
patrónky, tej zlatej mamky!
chrániteľky, dobrodejky… sťa kus chleba!…
Nie! tie skaly tvrdé — ešte tvrdšie zámky
takej viacej neporodia!
hoc by za kútnice kol šestonedieľok
rozvešali — oslnené, ohviezdené,
z belasa hor’ kradmo ustrihnuté plachty;
dovedený anjel z neba!
a tu u nás aký v samej spolok-celok!
zasnúbenie — zaľúbenie:
ľalia a pšeničný klas — zo pňa šľachty…
a ti umrie — taká! Óvi!
osiralé naše — sirôtky a vdovy…
Takto vykladajú, vyčitujú lkave,
skormútení, utrápení:
stárež, mládež — chlapi, ženy —
kolo babiek kuriatočká belohlavé;
budú pamätať ju v nešťastí vše, v trýzni,
spomínať si, ej! i plačky…
… Ešte raz-dva oblietajú smelým, plachým
zrakom zámok veličizný
s krúžiacimi, s kvíliacimi naraz vtáčky;
rty im skube, slzy visia na viečkach im —
Zhorekujú: Ach! ty, biela dušo, ani
pablesk ranný… kde si? kde si?
Iste vyšej, ako hore
na vysokom, prístupnom preds’ dosiaľ Strečne:
pod nebesy — nad nebesy —
na lone už — najsvätejšej Matky-Panny,
láskou v tvári pousmiatej, sťaby zore,
milostivej, pohostinnej: —
Oroduj, ó! oroduj i za nás pri nej…
… Vzdychnú: Boh ju osláv! Svieť jej svetlo večné!
A (— Vraj, dráb nech neotrizní
[
50
]
…)
prežehnajú — rozídu sa pri pokore
po dedičnej — robotizni.
[
36
]
(r., stĺpcová kor. od zač. básne po posledné slová: „… rôčkov škvrny“.)
45, 1: Bosňákova —
Bosňáková
; 45, 3: o samote —
osamote
(prísl.); 45, 13: po hodnosťach, po hodnosťach —
po hodnostiach
; 45, 22: milúčko —
milučko
; 45,
          23: smieťka —
smietka
; 45, 26: so súsedy —
so
            susedy
; 45, 28: s Ťurky, s Turky —
s Turky
; 46, 1: S
          Bohom! —
Zbohom!
; 46, 15: z rána —
zrána
(prísl.); 46, 27: obzre —
obzrie
; 46, 27: tahy, ťahy —
ťahy
; 46, 27: driečné —
driečne
; 47, 4:
          nastokráť —
nastokrát
; 47, 10: istúčko —
istučko
; 47, 30: čreš, črieš —
črieš
; 48, 3:
          nezajde —
nezájde
; 49, 3: ďaľšiu, ďalšiu —
ďalšiu
; 49, 10: o mnoho, omnoho —
omnoho
; 49,
          15: zavrem —
zavriem
; 49, 28: na pivoňku —
na
            pivonku
; 49, 29: akby bolo, akby bojsa —
ak by bolo, ak by
            bojsa
; 49, 34: v trní —
v tŕní
; 49, 35: otre —
otrie
; 50, 1: keď sa spľantáš, keď sa splantáš —
keď sa
            splantáš
; 50, 2: pŕť —
prť
; 50, 3: (od slov: „od
          srdečných tiež že triašok“ do konca básne je už len rukopis); 50, 19: mráček —
mráčik
; 51, 19: kľakatko —
kľakátko
; 51, 21:
          pred večerom —
predvečerom
; 51, 23: rekla —
riekla
; 52, 1: dneská —
dneska
; 52, 2: pozre —
pozrie
; 52, 8: okrýdlené —
okrídlené
; 52, 34:
          sirena —
Siréna
; 53, 2: závrať —
závrat
; 53, 27:
          Magdalena —
Magdaléna
; 54, 6: príjď —
príď
; 54,
          9: ako máčny máčik —
ako mačný máčik
; 54, 17: na ňho —
naňho
; 54, 29: vystre —
vystrie
; 54, 30: kdeby
          —
kde by
; 54, 32: žernov —
žarnov
; 55, 5: bárby
          —
bár by
; 55, 5: trikráť —
trikrát
; 55, 7: matka
          Božia —
Matka božia
; 55, 24: káplnky —
kaplnky
;
          55, 31: pokúšenie —
pokušenie
; 56, 17: stupiť —
stúpiť
; 56, 21: v svätyňke —
v svätynke
; 56,
          22: na vzájom —
navzájom
; 56, 29: v prsách —
v
            prsiach
; 56, 29: hŕdze —
hrdze
; 57, 1: tlumené —
tlmené
; 58, 2: famfary —
fanfáry
; 58, 10:
          fakla —
fakľa
; 58, 19: krihu —
kryhu
; 58, 23:
          zcítla —
scitla
; 58, 25: kde by nie? —
kdeby
            nie?
; 59, 32: v ušach —
v ušiach
; 60, 2: v očach —
v očiach
; 60, 8: ňádra —
ňadrá
; 60, 13: na ňho
          —
naňho
; 60, 22: najď —
nájď
; 61, 4: prapor —
prápor
; 61, 11: pred chviľôčkou-chviľkou —
pred
            chvíľočkou-chvíľkou
; 61, 15: striebro-zvuký —
striebrozvuký
; 61, 19: srdcolomné —
srdcelomné
; 61, 21: zajdenia —
zájdenia
; 61, 28:
          po upätí —
po úpätí
; 61, 35: šestinedielok —
šestonedieľok
; 62, 7: umre —
umrie
; 62, 11:
          stáreš —
stárež
.
[
37
]
Žofia Bosňáková
— manželka Franka Vesselényiho, uhorského
          veľmoža, známeho najmä zo sprisahania proti habsburskému režimu, ktoré bolo potlačené r.
          1671
[
38
]
komonstvo
— jazdecký sprievod, družiny vznešenej osobnosti
[
39
]
ošírený
— kôň s postrojom; tu: ošírené túhy — nedočkavé túžby
[
40
]
v kuzni krásy
— vo vyhni krásy
[
41
]
šmižkať
— švihať, mihať
[
42
]
Vycuzdi ho ostro!
— Vyhreš ho!
[
43
]
vrece z jedenice
— vrece z hrubého, drsného tkaniva
[
44
]
pelikánom nekojila štvoročku už pekných detí
— či mu ako pelikán nekojila už štvoro pekných detí; o pelikánovi (veľkom vodnom vtákovi) legenda hovorí, že sa sám zraňuje, aby mohol chovať svoje mláďatá.
[
45
]
manina
— neschodné miesto
[
46
]
fortňa
— bránka
[
47
]
úložnica
— týfus, horúčka
[
48
]
domatín
— domáci pán, hospodár
[
49
]
ako si harcuje
— ako si skáče
[
50
]
trizniť
— ohovoriť, žalovať na niekoho

--- KAPITOLA 6 ---

Alžbeta Thurzová
[
51
]
[
52
]
„Na Oravskom zámku dva holúbky sedia,
všetci ľudia vravia, že sa radi vidia…“
Ľudová pieseň.
1
Ten Oravský zámok
z brala v oblač týči.
Hniezdi si v ňom ľúbe, hovie,
ako ten na jeho krove,
párik holubičí…
Dlho lietal holub
ponad zámky, hrady,
k Dunaja až zbočiac toku: —
kde sa — pátral zhora, zboku -
spustiť na vohľady?
Dlho v túžbach lietal
sem-tam po okolí:
až si našiel v tvŕdzi novej
v peknej Betke Coborovej
holubičku k vôli.
„Pôjdeš so mnou, švárna
holubička mladá?…“
zavrkal k nej vľúdnym zvaním.
Zhrkútala stydne za ním:
„Holúš, pôjdem rada.“
Pojal si ju, viedol
s plesom, pablesk svieži,
stínnou nížou, výšou smavou
hore Váhom, hor’ Oravou
čarnom po nábreží.
— Krížne cesty. Váh hneď
s Oravienkou v zväzku.
„Cesta tá,“ jej šepol v uško,
„k hniezdku smer… Páč, drahá družko,
obraz pri obrázku —
Pravda, jeseň,“ dodal,
„ale maľovaná.
Červenie i zlatie lístie;
teplučko tak, nebo čisté…“
Z údolia vtom brána!
„Choč, hľa!“ kývol, „zdravká.“
Roveň — kopce — mosty…
Ženú sivky rovno vtákom,
prskajú… „To,“ zhúdol, „znakom:
vďačných vezú hostí…“
Kňazský vrch — had cesta —
Zbehnú za tri chvíle.
„Majer tvoj, viď!“ zvýšil slová.
„Stadiaľ hniezdku páper, chôva…“
Usmiala sa mile.
„Na Oravskom zámku
vitaj, holubičko! —
Však tu mýto berú v bráne…“
Pozor zdvihla naľakane…
Podala mu líčko.
Na nádvorí panstvo,
čeľaď… „Či nás pustia? —
Ale pozri spravu hniezda…
Ako? zdá sa ti, či nezdá?“
K ústam pritkla ústa.
Dve sirôtky trnú
bázňou u zábradlia.
„Vaša matka!… Deti tvoje!…“
Zobjímala obidvoje;
jemu v náruč padla.
Zvony zhlaholili,
tiahnu do kostola.
Zápäť sňatok v zlatej sieni
radostníkom dovŕšený…
Jak on, šťastná bola. —
Ten Oravský zámok
z brala k nebu týči.
Hniezdi si v ňom, sladko hovie,
ako ten na jeho krove,
párik holubičí.
2
Ako chváce Oravy prúd spadlú do nej slamku,
tak nepokoj zmieta paňou na Oravskom zámku:
nepokoj to lásky, túžby, akou mrie až za ním,
svojím krotkým holúbkom a mužom milovaným.
Sotva týždeň žili spolu, a pád! — bôľ už straty:
sťaby holub v búrku, v takom zvirgal zaujatí,
a ani jej nevedel riecť, kedy sa jej vráti.
Hľa! i tie holúbky tam hor’ vždy si spolu sedia;
ona len, samička, sama… Beda srdcu! beda!
ako choré decko nijak utíšiť sa nedá…
Veď hej, riekol pred odchodom jej — ó, hudba reči!
posiaľ čuje ju… var’ aby jej stesk bol tým väčší —
riekol, rozcítený: „… Ľaľa, ľúbam ťa… ó, poľúb!…
Kým som s tebou, holubička, chcem byť ako holub,
milujúci, milovaný, oddaný ti scela;
na dni dvor tvoj, v snách nad tebou rozostreté kriela…
No i vlasť na srdci, pováž, ty jej hodná dcéra,
popri nej hneď utúlená — mladá naša viera;
[
53
]
starosť o obe však veľký zaobsiahla okol,
a ten káže, z holuba by vypieril sa sokol:
honiť hajná tureckých — žiaľ! — i domácich kaní…
Ním sa, pani, stanem zajtra! zlatom o svitaní;
ale ty si mužnej mysle, nejdeš kormútiť sa:
holubica so mnou, sama, šakže — sokolica?…
Potom…“ dodal — a tu vzpláli zvážnelé mu líca —
dodal s bozky (— Bože môj, Ó! chráň mi ho v tom boji —):
„zasa ako dva holúbky budeme si svoji…“
— Lež či to i sokolicu naraz uspokojí? —
Píše často z tábora, hej… a tie jeho listy
koja balzamom: — v nich teší, návratom ju istí;
tak srdečne teplé sú i nežné, dušou vonné,
že by bolo hodno samej zalietať si po ne,
hoďas nedohľadne vyšej nad zámockú hálku,
[
54
]
hoďas ponad vrchy siné v nekonečnú diaľku!…
Však sú preds’ len lístky trebárs z dubového stromu,
uronené víchrom kdesi blízko Ostrihomu;
pokým posol dôjde s každým, v ňom čo najsladšieho,
nahorkne, ach! — najvoňajšie, ach! vyvetrie z neho: —
požíva a — trpí hlad, ju žízeň trápi žhúca!…
— Ona tiež mu odpovedá na ne za horúca;
i jak plní šíru stránku hustučkými riadky,
,Vaša milosť‘ opakujúc, ,Pán a muž môj sladký‘:
v tom písaní náhlom-spešnom zavše sa jej zazdá,
meravé že brko máča do srdca si azda,
tak jej púšťa i tak šprihá, po papieri bledom
perly citné tratiac klíčne zapusteným sledom,
sťaby oráč… Aj vše blyskne vtipkom, trpkým síce,
narážavým na nevoľné ľudu poslovice:
v dôkaz, kou sa sokolicou stala z holubice!…
Lenže, Bože! čo jak vrelý cit sa zrazil v slová,
lístky to preds’ zakaždým… ach! listva osiková,
trasúca sa na stopkách už vo vysokom lete,
predtuchou čajs’, čo ju skoro jesene dych zmetie,
ako videla ju prchnúť už hen na Kýčeri,
vzniesť sa vetrom, tekať, klesať vo val rieky šerý…
— A tí posli! — bez skúsenia nikto neuverí!
Upachtia ti zviera,
[
55
]
podkov utarmonia,
[
56
]
na strach!
a nebodaj zrok je výheň stred viechových nástrah;
hroz im, pros ich, jak vieš, cestu im bár povyzlác i
postriebri, vždy zostanú ti, akí boli, tací —
posli-osli! — Hriech!… no, iste — olovení vtáci…
Včera mu tiež na odpoveď list písala dlhý.
Spomla hospodárstvo, majer… ktoré vtiekli dlhy;
jak mu statky spravuje tu, v Bytči, na Lietave…
Služobníctvo jak sa drží v poslušnosti, v mrave?
Pod bremeny poddanstvo čo? mnoho nestene-li?
a štep náboženstva v ňom či dosť už vkorenelý,
okvitlý dosť kališnate — k sviatku, ku nedeli?…
Susedná jak šľachta, s Pavlom sbratrená i s Petrom?
za ktorým as’ kustrí sa zas obrátiť plášť vetrom?…
Úrad ako dbá si úloh? Na zámku ký dozor?…
aby videl: všetko vidí, na všetko má pozor!
Šafárka je, tajomníčka, patrónka i pani;
nuž, môž’ na ňu spoliehať sa pán jej zvrchovaný…
— Dietky (v ďalšom postúpila vernom zpravodaní),
Zuzanka i Jutka, sú, vraj, praví anjelici,
hodné, veselé, jej azúr denne vo zrenici;
a keď idú spať, keď vstali, ranostajky skoré,
tož jak večerné sú pre ňu i zas ranné zore…
Práve vbrnkli k nej sťa škorce, štebotajúc milo:
prestať musela — i mysle jej tak pomútilo —
Popadli, tá za rukáv ju, za šatné tá krílo:
a s výskokom, pivonkových líčok, smavých očiek,
nasilu ju zviedli v sad, kde v chvíľke fialôček
natrhali… Komu? rečie… Pravda: tatíčkovi!
Skôr, vraj, príde na ten váb než na prosenie slovy…
Zvädnú — rečie — kým ta dôjdu… budú mrva-škvrna;
oj, nie; nie, vraj: Pánbožko sa i o kvietky stará…
… Pripojuje tedy k listu prvý pozdrav jara:
dvojakého vlastne, bo i vesny krásnych detí;
no a vrelý leta pozdrav, jej to, ako tretí,
s prívinšom: Ó, nechže sa mu tiež tak nebo smeje,
jak, toť, kvietky belasé, ním vsiate do nádeje;
vavríny mu zbierať dá i trofej na trofeje,
najmä opatrí ho, aby bol vždy, ako oni,
zdravý, bodrý, kdekoľvek dlie: spočíva-li v tôni
víťazstva či stíha vraha na ohnivom koni…
— Z prílohy tej presvedčí sa, s triumfom že slávy
zavítalo jaro i odľahlej do Oravy,
o ktorej jej bol hovoril — iste žartujúc s ňou,
var’ i pre skusky, či láska jej dosť bude vrúcnou —
vtedy, keď ju unášal sem so svadobným chvatom:
Vraj, tak trochu Pánu Bohu väzí za chrbátom,
prečo, keď by i chcel pozrieť na ňu požehnane,
nemôž’: — preto kol len skaly holé, pusté stráne;
hory temné, akoby sa hnev raz, z božej tvári
odhrnutý, bol tu spustil, zaľahol sťa chmáry…
Ale tomu nie je tak! Hej, iba prekáral ju,
vidí: či vhor zapustí zrak a či do úvalu.
Malebná je, čarokrásna i tá skala holá!
Stráň zas nádherne sa šatí: sťaby do kostola
mala ísť kams’… No a vľúdnej Širokej hen polia —
prsť žír! paša majrán! — oná kŕmi, táto pleká;
ramenom ich varujúcim otočila rieka…
Lesy, keď aj temravé, jak mračná keby zvisli,
nástojčive ponúkajú pohrúžiť sa v mysli,
i huš! z nich sa orlicou vzniesť zbožnom o zápale…
A ten zámok — jej to sídlo — na vysokom brale
králi! — svieti ako krištáľ do modravej diale:
útulok jej, bezpeč!… Nuž, niet horúcej tu biedy,
púšte divej; milostive i sem kedy-tedy
zhliadne Pán Boh — Hľa! v tom kvietí tiež smev jeho sedí…
— Spokojná je, áno! šťastná… Ach! len jedna chyba,
nedostatok… Čo? čo?… ale chyba pera iba!
vyšmyklo sa, jak vše z hrsti rybárovej ryba…
— Veselo jej, jasno!… Šmúžka len… Joj! brko hlúpe —
Či skôr mrak znad Ratiborskej zámok v tôni kúpe?
bobáčisko! — môžbyť — až sa hnevá na otupe,
óvi!…
Ovšem: zima bola dlhá, tuhá, smutná,
žalár jak!… Ej! jednému to, druhému to chutná;
tomu syn jej, mráz, je junák, čo i rieku skrotí,
prepne mostom — a hi! po nej dľa hrkolcov nôty —
abo majster, ktorý skúva klenot nad klenoty:
inovať, srieň… z vláken jemných, z hrani iskier-svetiel;
inému zas nad ševkyne je jej dcéra, meteľ:
ako chystá dúbravám kroj, oblieka i sníma,
až im pristal… Chvalabohu! odrazu i s nima
pominula —
Prišlo jaro: premenenie čudné!
Človek ihneď na trampoty zimy pozabudne;
rozptýli sa o moc širšie než v zátvore zimy,
zatrepoce všetkých túžob kriely vystretými:
vyletieť, ach! letieť… Ale — kam? a — z tohto hniezda?
ba čo!… Ináč miesto mení i na nebi hviezda,
hľadajúc čajs’ druha… Čo tam po nej! nech si mení;
slnce preds’ tu!… Ovešalo obrazmi bŕd steny,
ktorými je zôkol-vôkol zámok ohradený;
lahodný vzduch prúdi okny — škovránok ho zoral —
z krýh vyzutá rieka šumí velebný svoj chorál;
oblohou sa svieži blankyt strie, a na blankyte
pretkávať zrieť tajné ruky paprskové nite:
ako mladosť poprepletá radosť dúhovite;
čŕstvou dušou živicovou oddychujú lesy;
samé zmyslov prekvapenie: i smrť život kriesi —
všade ruch, zvuk zvšade, farieb výlev pod nebesy,
v súhru uvádzajúc novým prejavom sa kýmsi…
Lastovičky prileteli; obletujú rímsy,
staré hniezda opravujú… jak im bude dobre!
A veď jej je tiež!… Hja, človek, boháč, bár, vždy žobre,
vždy čos’ kutá, dychtí po čoms’ všetkom pri pohodlí;
modliká i na podnožke vlastnej zlatej modly…
Ona našla avšak i to! zavŕšila trudy
zdarom skvostným!…
Pošla totiž medzi biednych ľudí:
nachovala, podoprela, oviazala ranu…
Ó, jak utešene všetko pôsobilo na ňu!
zavinúc jej myseľ v rúšku blaha maľovanú —
Z tých vychádzok s akou nošou vracala sa domov!
s rozkošou i slasťou do dna duše povedomou:
ako s obnôškou sa vracia z lúčin k úľu včelka…
Nespomla by, no písať mu, chuť tak bola veľká —
Z toho vidí, že keď je aj zámku veliteľka,
i podzámčie zná… Ak ráči, môž’ i potešiť sa:
že keď aj je pani prísna, nie je ukrutnica:
leda taká z holubice pošlá — sokolica…
— Čože počať dnes?… Ach! nech je hoc nie pomazanou
na poetu — napríklad len vtipnou sestrou Annou,
vedela by zaobchodiť s nudou rozmaznanou:
k citare by siahla, chmatla v striebristé jej struny,
zahrala, až tok by zvukov vyhadzoval luny;
dlhá chvíľa, čo jak by si zapchávala uši,
hluk by čuli i prez dlane v svojej prázdnej duši,
i poď v nohy! o nejednom skoku, kotrmelci
trielila by, odľudi kde dunčia s omrzelci
ako dudky: každý sťaby koprvicu
[
57
]
voňal…
Nepokoj jej, ten jak psíča zaskučiac, by skonal!…
Naspievala, hej! by piesní — celý kancionál: —
o viere, tej silnej, ktorá prenášava hory;
o láske, čo v srdci mladom ako slnko horí;
o nádeji, pochybám čo nadie lačné ústa,
nech sa zdráhajú, jak chcú, že vnád dnu nepripustia,
ba zažehná sladkou tuchou i zúfalstva pôsty;
obzvlášte však pieseň dlhú o — trpezlivosti —
i jak by jej odľahlo! — veď každá teší, hostí…
Trpezlivosť! Kde je?… Ach! tej ona nezná, nemá,
keby jej i dala výraz, či keď mlčí nemá;
tá je cnosťou mužských! (Knihu zachlopila Jóba.)
[
58
]
Ó, Sulamit
[
59
]
šťastná! už sa láskajú zas oba
spolu, oba! — Vítajú kdes’ príchod krásnej vesny
s plesom… a kde? (Otvorila knihu ,Piesne piesní‘.)
Hľadá ich… Na rínku? Nie… Ľaď! skvitlých vo viniciach…
Och, jaj!…
Z kresla vstala. Chodí strmo po svetliciach,
že sťa riasa zbožia šuští kmentové jej rúcho.
V zrkadle sa zhliadla… nač? Zjav — vdovy jednoducho.
Ručníček si vzniesla k očiam; ale tam, ej! sucho —
Var’ má plakať?… A ak by vtom, ako z jasna strela,
z jeho rúk milených zrazu zpráva priletela
a ju našla v slzách?… Hanbou by sa niekam dela!
Neplakala ani dosiaľ, hoci oželená,
„hodná dcéra vlasti“, vraj: vždy pamätlivá mena;
no a to i sama vie: je hrdinova žena!…
Hej, list môž’ prísť: jeho hrdý výraz! bárs i letký;
požije zas od prvého do dnešného všetky: —
ten pôžitok! K tomu pospas! — Snívala čajs’ o tom:
biely vták k nej vletel, krúžil po spálni a potom
so spevom sa spustil na štít nad jej strojné lože —
A ak sám by pisár…? Boh vie: — vnuknúť i dať môže…
— Stíchla. Sadla. Zabrala sa čítať do postily.
… Ach! veď ráno bola v chráme, z celej duše sily
v nábožnosti účastná… Vraj: odpusť, Bože milý!
ale nejde vždy sa modliť, ani Bohu slúžiť;
človek musí i po svete, najmilšom v ňom túžiť,
musí! pokým nenájde ho, k srdcu neprivinie:
tak len splesá znova: Vďaka ti, ó, Hospodine!…
Dotiaľ avšak neľze — iba ískať v svetle-stíne:
kde je?…
Vzhupla. Zašla k oknu. Svet von jasu plný…
Bol i včera!… V úbočiach vrie zeleň: nové vlny…
Trochu väčšie!… Borovice zažíhajú sviece…
Môžu!… Holubí pár zbrnkal v slnku… Nech si liece!
naprotiveň jej, môž’, na jej sadol by si plece…
Otvorila okno: —- veniec vrchov v parách diaľky;
hneď oproti, kde už bola, v háji, sedlo Skalky —
„Kukučka, biely vták,
či dlho budem tak?“
spev z nej zaznel. Šťastná dievka! zakuká ti, ba, hej!
rôčik zrovna… pomyslela. Len jej z diaľky vlahej,
jasnej hneď, hneď hmlistej, tmavej ako čierna clona,
rozvíchrenej, zadaždenej… kedy skuká ona?
ohlási jej — dníček, Bože!… Kedy bude Jura?
Neďaleko, hej! — ach, ktovie… Hoc i za vrch chmúra —
nepristane nebu včuľ, jak ni jej šata burá —:
nič nového po vidieku, staré divy, čudá,
všednosť číra (zachlopila), odporná až nuda!…
V svetliciach tu? Jasno trebárs, jaksi všetko smúti;
každý predmet cudzo hľadí na ňu, vrčia kúty.
Kde sa stratiť, vtiecť citom kam, utkvieť myšlienkami?
namiesto že vrcholca sa stanú korienkami,
o ktorých nik nevie, ani v lese stromy samy…
— Vzala vyšívanie: čajsi plachtu do oltára —
Odtienok zlý hrozna na nej! — podstríha i pára.
Tak pochybiť, hrubá mýlka, až sa sama stydí;
ani šiť už na tej milej práci nedovidí…
Ech! hodila šitie; sprudka cengla na komorné.
Tíško vkĺzli, ochotné, k cti plaché, prepokorné.
Návod dala im, jak načim vyšiť pekne, vzorne
lístky, úponky i zrnko v zraní zlatom, sladkom;
i že zastieradlo treba k svätodušným sviatkom…
Všetci pôjdu Boha chváliť do kostola riadkom!
na večeri Pánovej sa zúčastniť tiež spolu;
splnia Najvyššieho i hneď pod Ním pána vôľu…
Aj to klásie pribledé je, chlieb kás’ škvrna! hrudka —
Mykli s úpravou. — Vtom malá vdrobčila k nej Jutka.
Kvietky, vraj, chce zbierať… Potrest! všetko ju chce mučiť.
„Teraz nejde“, riekla decku; „prv sa treba učiť,
potom baviť, moja skočka! Skoro budeš veľkô
dievča, nuž, i panna — múdra!…“ Bozkala ju v čielko.
„A veď beztak iných kvietkov nieto ešte, leda
v púčkoch ak. Iď do škôlky!…“ Vraj, plače, ,abeceda‘ —
… „Ach! čo počuť? Nepokoj ten opísať sa nedá!“
Nie div — kývla hlávkou, dlánkou podopretou — žena
opustená! milujúca, strachom utrápená…
Vybehla von. Preletela nižnom po nádvorí.
Na Valoch sa octla. Óvi! priepasť — rieka — hory —
Ako úkaz zmizla stadiaľ. Fantóm v bielom svetle,
brnká hore schody — za ňou stužky čepca vzletlé —
v črievičkách zo zlatohlavu: že len zrieť ju kráčať,
ale nečuť, akoby šlo to najľahšie z vtáčat,
biela tôňa po zlatistom piesku na plasišti
[
60
]
s vrchom trávky už — včas! až sa od radosti blyští,
ani za svet stúpnuť po nej!… Na prostrednom dvore
strmla, dlánku ponad oči… Ach! skôr vyššie, hore
trebárs po tisícich stupňoch príkrych, dušu prehriať
po znoj z udychčania trebárs, samý — na vyšehrad!…
A ak by tu v zámku tom kde, vo svetlici, v sieni,
kam ju uviedol prv — Tie dni v lásky opojení! —
zázraky sú! — ukrytý bol pred ňou, utajený —
Dávno nebola tam, musí!… Jaj! tiež všetko smúti,
trón pod baldachýnom zíva mrazom, vrčia kúty…
Blúzniš, treštíš! vyčíta si — uznám: hej, hádam
miesto pod srdcom že inde jeho odlesk hľadám —
Obraz zlatý! pôvodina! — na dvor strelí — kde si
na okruhu domoviny, kde jej pod nebesy?
Na vyšehrad, ta! hoc ťažko… láska má však kriela,
vznesie ľahko na nich! Strhla, hor’ nádvorím pelia
[
61
]
—
Pod oblokom stane sklepa, tma kde v mätnom klbku;
cez kamenný zrub sa nahla, kuká v bezdnú hĺbku
studne v celci
[
62
]
brala… čuje: vlny zblbotali: —
podobne z jej srdca cit sa lásky prúdom valí…
preto hore! Bzikla.
Stúpa, po štebľoch jak, ešte
nesčítaných, aspoň ňou, vhor; náhli, po náveštie
sťaby, viac než list, viac! vzlieta, ozaj, okrídlená
holubica-sokolica! — osamelá žena…
Vyletela konečne. Och!… sadla u záhradky
visutej, dnes pustej ešte. Ta, ó, hod ten sladký —
kytku priniesol jej z pozdných kvetín, zvolal: „Moja
Semiramis nová!
[
63
]
… Pozri, z úcty vrchy stoja,
všetko praje nám — Krom smrti, nič nás nerozdelí!
ani smrť nie! Boh nás spojil a toť, zväzok, tmel i
scel sŕdc večný…“ Vtom ju objal. Videl, čul svet celý —
Krátky hod! Bo — kde je? „Chcem hneď!… darmo hŕby lún aj
vaľkáš, krútľavá ty rieka, nie si valný Dunaj,
blízky mu čajs’… Vidieť chcem ho! Ustúp, Magura, ty!
Choču! Hrdoš… nabok! všetky bašty, štíty-hroty,
po Považí roztýčené ako večné ploty,
zraku môjmu priechod! výhľad!… Kam, kam?… K Novým Zámkom,
do Komárna… kdekoľvek dlie, unášaný samkom
vraným harcuje si teraz — pred táborom — v boji,
sokol-náčelník… ach! zaň sa sokolica bojí…
Chcem ho vidieť! vidieť chcem si svojho — bohatiera!
Vranca popchne ostrohou a, hup! s ním krásne zviera…“
Hrádze trčia však — „Čo, vrchy neprenáša viera?
Ja myslela: vo viere súc silní, máme v moci
na dni jak svit zemský — kvieťa, hviezdy zbierať v noci;
nad obzor sa švihnúť, slnko, jak Jozue, staviť;
[
64
]
vzniesť nám drahý obraz, s ním sa zhliadať, postret sláviť,
dušu v duši na mžik bár!… že aká viera naša,
taká jej moc: a ono mam! — hory neprenáša…
Hriech! až rúhavá som…“ rtov sa dotkla. „Rozhreš, Bože!
Ach, čo od nedočkavosti chorá žena môže…
Odpusť!…“ Zliezla pokajaná.
Do svojej sa skrýše
utiahla — I dumá, srdce kojac mliekom tíše.
Mimovoľne vystrie blanku — pero, chvat! a — píše:
„Včera či zavčerom som Vám, pán a manžel drahý!
písala list. Všetko spomla mnohými v ňom ťahy,
dobre že nie — ako žena — i domáce prahy;
a predsa nie všetko! Hej, tá zpravodajka verná,
jak ju ráčite zvať — kým pod fúzkom vbok čajs’ perna —
lebo priobšírna zavše, často malicherná:
pozabudla tam preds’, ach! sťa keby v kratochvíle,
zdôrazniť, čo Vám, viem, nadovšetko milé!
O dcérkach reč ešte — nuž, hľa! čo je nežné, skrotíš
snadno; rozumné čo, hneď sa dovtípi — tá totiž:
Pán kazateľ Krišpín — tiež ver’ rada jeho kázne:
liek z Gilead
[
65
]
… kanvy viery, lásky, božej bázne,
v pochybách že potom ani nádej nezaviazne —
on ich chváli zvlášť! Vraj, ani neverili by sme,
jak sú truc útlemu veku zbehlé v katechizme —“
Zastala. — Čo ďalej?… Viac nič? Toľko má ísť v písme
krem pozdravu?… Zasmial by sa; zhmkol: Za šafárka!
Niekoľko ti krivých riadkov čarbne na polhárka
a ostatný papier — okná! — Tak mi sporí ona?
Preto neštíti sa posla zmoriť, uhnať koňa?…
Preč! List zajtra, či… ak v túžbach-súžbach nedokoná!
— Majer obhliadla si dnes. Kol šíre hospodárstvo,
osev; rožný dobytok aj iný… na šafárstvo,
vážne dbajúc. Potľapkala hačkov v stajni novej,
prísadok… A po pochvale všade vľúdnoslovej
sadnúc v batár,
[
66
]
velie hnúť späť — Ešte do Račovej!
obzrieť odvod studne, ktorá dolu zámok pojí;
radi pijú z nej, i sama: preto o ňu stojí.
Tam i tu jej úradníctvo k službám v úctivosti…
Vďaku kývla a — hrk! v pyšné sídlo. Padli mosty.
Prv však neomeškala i kuknúť v ovocný sad —
… Lenže sadla, odstrojená komornami, výsad
veľkých paní: — Teraz zas čo?…
Pravda! písať, písať
pánovi a manželovi svojmu… čoby iné?
Dávno mu už nepísala; bojsa týždeň minie! —
Prihladila pergamen a zápäť po pajene
[
67
]
jemné prsty zhmýria — mravky v ruchu po črtenie —
Tiež tak črtá, k črteníčku sádže črteníčko,
až jej zbronie — vzplápolá a — ružou blčí líčko:
pokým z okna nejeden lúč v libačkách
[
68
]
jej čepca
zhrá si, nekonečne rád, že z úzkeho skla-klepca
vymotal sa, pretrepotal do nádhernej klietky,
kde sťa motýľ cucľať smie, toť, trblietavé kvietky…
S chvatom píše; plní stránky — zapísať chce všetky!
písmenami naložiac ich, okrúhle jak vajká
(vari odtiaľ, že ich kladie, utíska tak, hajká,
i nesnice
[
69
]
pripomla mu, navlas zpravodajka —):
všetky, hej! hoc hladná-smädná nevstane prv z kresla.
A podivné! Tá jej myseľ: akoby ju niesla
kási loďka samosprávna, bez kormidla, vesla,
po hladine kejsi rieky a či je už morom,
na obzore kdesi a či za či nad obzorom;
vlnky člnok šinú… Do tých omočí vše prsty
so sokolím brkom, zdvihne a — čo? Na nich, v hrsti,
na parúťkach mäkkých — perly! Kvapkajú… i sype
na blanku ich: — ktorá výron túžby, ktorá vtip je…
Zasmiala sa, vraj, dnes, majer dozerajúc: toľká
pre ňu novota! Tam pieseň čuje od paholka,
ako priahal voly — iste nezbadal jej, panej,
v ohrádku, kde zeleniny, skúškou zamestnanej;
a či dlela v sýpke určiť, čo sa mlynom zverí —
Nôtil: ,Zapáčilo sa mi dievča na majeri,
takô…‘ Heglo v nej, bo skončil; ,strela mu v materi!‘
kujon, čerknúc bičom. Zvláštna záľuba, mrav — že, ľaď,
spáčil sa mu parsún,
[
70
]
v dôkaz už by chcel doň strieľať.
Ale hlboký v tom zmysel: vysoký že preňho zvisel!
Líške tiež slasť vonia v hrozne a priam za tým páchol kyseľ.
Poznáva ľud, chápe; temer obľúbila si ho;
len mu rozumieť… znať zariecť: Dolu z duše, kryho!
a otaje… Skúsila už po chalupách zhusta:
pod tou kôrou surovou — cit… a nie grapa pustá.
… Ináč gazduje sa riadne. K duhu zimovisko
padlo. Z jaloviat čo kus, to ani medvedisko!
Len by potom nestretlo sa s naozajstným v holi —
zmrzla, keď jej vravia: aké ozory tam boli!
A už prepáči jej azda, kto tu sám je pánom,
malé vyrazenie v tomto svete rozpásanom:
na chvíľku si bola dala vypustiť i žrebce.
Haj, ten pokrut!… Hrebie, zdupká, strihač; chrapce-šepce,
nozdry rozduté a — hybaj! ako jasná strela,
chvost čo vlajku, kopýtkami šmierajúc štrk, pelia;
odrazu sa zhačká v skoku, splaviac prúdy hrivy,
v okáľoch blesk, z toho oblak dúhy opravdivý…
Niet tátoša, na ňomž by, jak frčí kružným smerom,
nevidela jazdca v kučme so sokolím perom;
uprie zrak — však bez sĺz si ho ani nepredstaví —
Oj, hej! navštívila si i dobré dojky, kravy;
ich zásluha: človek vzrástol a sťa buk je zdravý!
Pásť sa vyjdú skoro: kopce štice ježia-šíria;
bľakot čula stadiaľ oviec — Predá hodne syra;
z jahniat vzala tiež, keď menej mohlo zostať jarkou,
[
71
]
krom dvoch — pre zábavku na čas dietkam — chutných barkov…
Siatie vyklíčilo krásne!… Žitá krovatejú,
ligocú sa na slniečku, čuchrú; var’ sa smejú,
dnes-zajtra že i havrana v zeleň zaodejú —
Keby si, ó, svoje manie omladať tak videl!
veru by sa za gazdinku svoju nezastydel;
abo jej kiež na hodinku aspoň Boh dá krídel…
Jura bude, hej! Ó, Jur! Jur!… Všetko sa mu teší,
či si stojí a či lieta, behá, kráča peši,
uháňajúc v ústrety mu; lebo pre viazanku:
dar to vzrastu, sily, zdravia v každom členku-článku,
do Jána až trvajúci… požehnané veno!…
Sama čo? — sa teší tiež; jak? Namaľuje meno,
a čo flajster na srdce si vloží rozbolenô;
azda osoží… Hach, pohan Turek! svetlý sviatok
jej len, jej na čierny krute mal bys’ zmeniť piatok!?
Ach! odpustí jej rek slávny, že sa našla v boji;
pochybila, želie — veď nie o seba sa bojí…
… I tu v poriadku sú veci. Zámok čnie si smele
zoči-voči komukoľvek, priateľ-nepriateľ je;
tvrdza na tvrdej si skale strmí nedobytná:
s obrokom pre vraha, zmiesť ho do samého sitna…
pre obrancov v zásobách chlieb, no a — voda pitná…
Teplučké v ňom hniezdko; býva, čaká dnu tak rada,
kedy…? Keby… deň čo, preňho perím povykladá…
holúšik, huš! veň… By ,šu-šu‘ mu, čo zvedieť žiada;
stud čo, muknúť hoc, jej bráni i vlastnému písmu —
do uška len…
Vbehli deti — hádam z katechizmu;
sotva, lebo od slniečka jašú sa im očká:
mladšia — rúžatko jak, staršia ako ľaliočka —
Horký! S kvietím… „Dietky!…“ rečie, „čo zas prinášate,
rozpálených líčok…? Často vakácijky máte…“
Povedajú razom: „Kvietky — kašky!“ „Ony, zlaté,
vonné — zo záhradky, ašak?“ „Zo ,Skalky‘ až…“ „S holým
hrdielkom?… Joj, Zuzanka! ta ešte nedovolím —“
„Teplo, mamička…“ „Hm… kašky —“ „Tak i učiteľka…“
„Škoda bude strhať… bzukať-plakať bude včelka;
lebo načo sú tu? Na stôl…? Zvädnú do hodiny —“
„Tatíčkovi! tatíčkovi!“ vskokli, „na meniny!
Poslať, mamička! ich, poslať…“ obe prosia, súria.
„Vďačné dcérky, pekne!… Len, ach, pozajtre už Jura,
nedôjdu —“ „Oj, dôjdu!“ istia. Nevie, odkiaľ vedia;
predvídajú hádam? — „Pošlem!…“ sľúbi; ani nedá
sa to odoprieť im, bohchráň! — Pripojuje teda
viazanku čo rozpomienku v kytičke tej tuto.
Deti pošli s výskokom. — Ó, jak je jej ich ľúto!
kuriatok… Veď, áno, radosť zblyskoce im v zráčku;
ale jej sa vždy tak zdá, že svit to — pri mesiačku:
plavučký… Vše dosť sa silí na tvár teplú, jasnú:
usmejú sa s plesom aj; no, brnk! smev, očká hasnú,
len sa obrátia, či mesiac — zašiel… Bezpochyby,
slniečko im stále, slnce! — drahý otec chybí;
prečo nie div, Zuzanka keď zdá sa bledej tvári —
Detská tvár, hej! na slnku len s rumencom sa spári.
Keby, ach, kiež… Bože! ako zasvitlo by doma!
Však, áno, je sokolica: splna povedomá
vlastenských si povinností — to je jedna stránka
silná, ako silná druhá: tvrdá luteránka —
Spolieha sa na Boha. Nuž, poručeno Bohu!
I keď Jemu porúča ho pod ochranu mnohú,
do všestrannej opatery; keď k tým kvietkom detí
prikladá vinš k meninám mu, v srdci pozačretý,
možno, krvou obliaty — nič v svete bez obeti! —
zostáva tu na Oravskom zámku jeho, všetka
s telom, s dušou oddaná mu jeho — verná Betka —
Takto dlho písala mu, zpravodajka chýrna,
malicherná hádam tu-tam, všade priobšírna.
A s tým listom, zloženým i skrytým do obálky
s pečaťou, poď! von… Var’ posla dať s ním zmerať diaľky?
Nie! lež siaži na vyšehrad; zbočí na altánku:
osušiť tam nápis slnkom?… Ba! — Čuj! volá: „Vánku
od severa! zaduj na juh sprudka — nezaháľči!
Vezmi pánu manželovi náhly list ten — Válči
vieš, kde: šak si svetoznámy, s dedinami-mesty;
a ak kto, ty krížom-krážom poznáš všetky cesty —
Ale napni všetky sily, líca zdmi i pľúca,
za deň nech má, najviac za dva, list — nuž, za horúca!…“
Bezvetrie. „Och! hniliak… Tak ty, holube, z tej bašty
zleť! poď — ako žiaden vták, tak bystré kriela máš ty;
poslúchni! a list môj zanes, vieš, kam i to — komu?
Preds’, kde hniezdiš, bývaš zdarma: krov to jeho domu!
Kým sa vrátiš, neboj! družku nik ti neodvedie;
ku mne zíde — vítaný hosť — vďačnej ku susede —
Spolu budeme sa tešiť — ženy v rovnej biede…“
Ale nehnul sa ni holub. „Beda!… Hlúpe tvory!“
zjakla s hnevom. „Či ja blúznim? Duch môj leží, chorý?…
Koňa sedlať!…“ pohla zísť — Vtom však k nej zahovorí,
po vzdychnutí ťažkom, skube puty s nedostačou,
odvážny hlas — z temnice čajs’ práve pod pavlačou,
čoviac už i preto smelý, hodne nemóresný,
lebo dudajúci pritom, dvoriaci si v piesni:
„Mám koníka vraného,
ani šarkan! bohobisť —
Vysadol bych na neho,
zaniesol váš náhly list,
oddal zajtra-pozajtre
iste do rúk vlastných pána,
ako že tá spreklínaná
reťaz, uha! drie ma, trie.
Dávno stojí na maštali
vranec, dupká, rehce, žiali —
Presadím s ním oheň, vodu;
pusťte, pani, na slobodu!…“
„Kto si? v reč čo drze skáčeš, vchádzaš do protivy
so mnou?“ kríkla. „Umrlý ak, lež tam! čuš, ak živý!“
Ohlas: „Väzeň — bez viny
odsúdenec!
Aspoň neviem príčiny,
nech som — štenec!“
„Lužeš do hrdla! Tu pán je sudca spravodlivý!…“
„Nie on súdil, ale páni,
na šuhaja nahnevaní…“
„Mlč, ničomník! nepotvárať — nestrpím ich hany!“
„Ejha! Bože! ,… veď je ten svet zmotaný;
čo vystojí, čo vystojí chudobný poddaný!…‘“
spev či — nárek. Zbehla v zmätku —
„Chytro, kasteláne!
s listom tým v cval! — posli dva, dva kone osedlané …“
rozkázala.
Utiahla sa v svoj kút, ani obeť
uštvaná… Bár pozde bolo, poodtisla obed,
sotva zobnúc čos’: var’ soli viac?… či bez korenia?
a či nechuť skôr? — I sedí, dumá, pohrúžená
hlboko: ach! vzdychnúc — vskutku, osirelá žena —
Ni sa nehne, hlavu nabok, na podolku ruky;
cez obličaj tiahnu chmárky: čajsi srdca muky
trpiaceho — zatvárať ľze z toho nepokoja
na rtoch, chvenia viečok, kde sa na plač zrojiť stroja…
Ale čelom zrazu jas, sťa paprsk v zore mladej:
to tá iste, v pochybách čo neuviazla nádej!
kol úst jemné vlákna techy, v smev sa spriadajúce,
stkávajúce v očiach, na pleť peľom sadajúce —
Posli ženú s pozdravom!… sa vyhla, spod príšľapu
prút jak hybký; frčia bleskom! sprostní hoc, tiež chápu,
poslanie že súrne… Sú — kde? Váh kde sobáš slávi
s Oravienkou šumnou, hej!… Ó, tak! diaľ bez únavy,
zdraví! popod Starhrad, Strečno… letkom u Lietavy,
k Budatínu — poza Hričov… v rozkošnej kde Bytči
pohovel si v prvom letku párik holubičí;
pyšný kde čnie Trenčín — Beckov, tvrdza Čachtíc stráži,
i kde iné hrady strmia krásnom na Považí —
Dôjdu! dôjdu iste načas; ó, jak ju to blaží!
Zasvätia si aspoň v duchu spolu jurský sviatok,
bez objatia, styku úst bár — ach, preds’! nedostatok;
lež ak by tiež… Bože! koľko toho pokušenia,
úfať viac — nuž, hľa! i v raji vymýšľavá žena…
Hoj, len durte, poslovia! ich hucká, dráždi, okom
duše sprevádza, jak trielia popri zámkoch skokom,
kotúč prachu za sebou; tie tiene na vysokom
strope v mihu: nie ich pohyb?… Tak, hej! hoňte, koňom
prekypí bár para — ktorý vyvalí sa — po ňom —
Chúďa! oddýchnuť mu… ovsa, sena, vody! — Niesť tak
chlapa cvalom — nemaličkosť! — Potom sporšie… Beztak
zavčas dôjdu. Dôjdu! Živo zbroneli jej líca,
v očiach iskry zošprihali… veď i — sokolica.
Spokojne si hovie. — Inam obrátila zreteľ,
lebo holub trkol v okno krielom, ako letel;
skerovala v mysli…
Čo to rab ten hore tára?
Bez príčiny nikoho nezavrú do žalára!
neokujú do želiez — Sťa zver, i človek zbesnie;
zhrešil ťažko: pokutuje, prikvačený tesne…
Ale takej bolestnej ver’ nepočula piesne
ešte nikdy dosiaľ! akú na odchod jej húdol,
božekajúc; môžbyť, celý zaplavila údol,
ani rieka rozvodnená, by jej nezabudol
nikdy sluch. Jej aspoň hučí v ušiach, čkorom šparchá —
Ako? Poddanstvo je taká — do neznesu ťarcha,
na sedliackych šijach jarmo hoviad?… Nuž, nie božia
správa, údel? — Čítala tiež, ako pykal Dóža;
[
72
]
pravdu mal preds’? — Hľa, i pieseň dozvučala: v zemi,
pán-nepán, raz zrovnaní, vraj, všetci budeme my; —
prečo nie i na nej…? Tlstá otázka či chudá —
A tu potom, keď i páni, predsa súdia — ľudia!…
Ta až zaviedlo ju dlhé, trudné premýšľanie.
V tvári znova mráčky. Však je mračný ovešané
priam i nebo celé. Sťaby pradená z nich, stíny
postierajú zámok kol, hneď brnavý, hneď siný,
ako mrákavy sa valia prúdom spoza Hole.
Teraz teperí sa oblak, podobný raz smole,
popolu zas, zápäť zatým na krvavé pole
premenený; i jak vetrom poháňaný liece,
zjagá krikľave sa v oknách, trasľavé jak sviece,
pahreb, šarvanci juž, zjatriac, chytre poodpásli —
Niekde požiar var’? Nie; škvrny len sa vzňali, hasli: —
zápal blesku v ňom… ľaď! duní stadiaľ — už i durká…
So súmrakom skorým, s víchrom dorazila búrka.
Lejak spustil sa; tne v okná — sštrkocú ni čriepky
v rachot hromu; vodu chrliť ledva stačia žliebky;
svahom hradným jedle orkán skrúca na otiepky;
veterníky škrípu…
K deťom vtrhla do izbice,
spamätaná náhle, či sa totej blýskavice —
hrmavice neľakli…? Však, trebárs primalunké,
s jasnými si očky čupia starej pri pestúnke,
načúvajúc rozprávkam, kých ľud ten má hať darom;
môž’, že o predkoch v tom zámku… tatíkovi starom…
aspoň stará Katrena zná o živote mnohých
vladárov tu, pamiatky kde, znaky po nebohých.
„Večerali ste…?“ sa pýta. „Nie, mamička — spolu
s vami!…“ vzhupli. „Dobre…“ Vniesli. S nimi sadla k stolu.
Pojedli si. Ona, hej, im delila, sťa kvočka,
sama sotva hamnúc čo — veď sú jej kuriatočká!…
Zakľuckali. „Modliť!… a už každá do postieľky!…“
povedala. Slúchli, jakby ani roditeľky —
,Bzu-bzu‘ čos’ a — spia si, ako v narciskách by včielky.
Ticho vyšla.
V útulok svoj ustúpila zase.
Búrka trvá, blyskot-hrmot… až sa zámok trasie.
Po večernom malom Boh dal zvoniť veľkým zvonom;
tak sa teší svet i trnie — jeho pod zákonom.
K modlitbe si kľakla, samým Pánom stanovenej,
pošeptanej — raz, no z hĺbky srdca vyváženej.
Odľahlo jej valne…
Volať dala kastelána.
Vošiel, starec. „Vaša milosť, búrka neslýchaná,
o tom čase! Sparno aj dnes —“ „Prvý raz ja čujem
v sídle tom — Dač veľkolepé! Každý nad záujem
v prírode kol… Vidno predsa, že sa nestrachujem?“
„Vaša milosť — paňou reka!…“ úctive sa sklonil.
Zdýmla. „Honí prekliateho Turka, jak ho honil;
bárby — daj Boh! — skôr ho vyhnal z vlasti drahej… No, ľaď!
zabúdam, zač — nač som —? Aha! dala som vás volať,
Guzite môj: — Povedzte mi, ako obyvateľ
dlhšie tu, čo za jeden, tak neposedný ďateľ,
ďuboce a klopoce hen v múre pod pavlačou,
mece puty, že to zvreští ako tisíc plačov?“
„Kolodej, hej, z Dubovej, viem… Mládenec tam pyká;
zamestnáva do krvi vše nášho žalárnika,
až mu žilku…“ „Žaluje však, bez viny že sedí —“
„Loptoš jeden! o výsluchu bol var’ pri spovedi?“
„Páni ho, vraj, skrivodlive —“ „Hm, tak? Jak sa vezme,
tak sa súdi potom… Nuž-toť! Vaša milosť, nie sme
anjeli, ba!…“ „Posaďte sa!“ „Ďakujem, och!… Zblúdiť
môžme, krehkí ľudia… mieniť tak a — inak súdiť:
to sa vie…“ „No, k veci, starký…“ „Ale, vaša milosť!
neráčte sa pohoršiť, keď v tom je pošetilosť,
prostopaš, buj! — zápäť trest, zač onen musí sedieť,
hoc by hádam nemusel aj…“ „Počuť chcem! chcem vedieť!“
„Vaša milosť ešte nezná, ,Markova‘ kde skala?
Vyše zámku v rieke…“ „Ďalej!“ „Krútňava tam stála
vody — vír, čo, koho požrel raz, viac nevypustí,
veru! vaša —“ „Na úvod dosť!“ „Nuž, tak húsť? hoc ústy —“
odkašľal —
Do tej skaly zaštepenô,
zarastenô…
navždy násilníka meno!
… Betka, hen z Lehoty, — akoby na slamku
zo slamy stúpala, bystrá sťa strnádka, —
vracia sa po práci podvečer z Podzámku.
Prez oblé nôžky jej, biele,
v rancoch sa rozsýpa, stele
za chôdze suknica — letnica prikrátka…
Tuliti! vybŕkne z chrasti vták:
jastrab? — skôr kocúr, ba vlkodlak!
starý mládenec, no — jarek:
Turček Marek.
Líška sa, lichotí dievčine z Lehoty;
pokúša, zvádza ju… Mrzko len pozrie naň.
Uškrel sa; v líčko, štip!… S hnevom ho odsotí:
„Iďte!… Ja vážim si partu.
Jur môj zas nepozná žartu;
za mnou je zaraz tu — Practe sa! Hoc ste pán —“
„Hladoš! — Pán ľakať sa sedľače…?“
„Ostatné škunty vám vykváče.“
„Ejha!“ vzdul sa, čo je za rek,
Turček Marek.
Kol drieka lapil ju — Z ramienca košíček
spadol jej; vytrhla sa mu, ho zodvihnúť:
ohlášky písali, vzala veň vajíček…
Šliapol naň. „Ešte mi škodu…?“
„Nenosíš predsa v ňom vodu —
Dukát, na!“ „Držte si —“ „Dva!“ „Ani… Boh vás súď!“
„Musíš vziať! — prinesie viac ti zmok…“
pchal jej ich do tylca — v živôtok,
za ružových, vraj, pár škvariek…
Turček Marek.
Fľasla ho po rukách. „Hnusník, vy! oplzlec —
Pusťte ma! Náhlo mám; chorá mi leží mať…“
„Neumrie do noci; dôjdeš jej na koniec —“
„Ukrutník! bez citu — Boha!“
„Ruka je nie, ani noha…“
„Zrovna čert!… Ustúpte!“ skľučkuje — „Hô!… sa vráť!“
Za vrkoč chmatol ju odzadu.
Čiahla, ho drmať tiež za bradu;
kúsal… Nedbal na jej nárek
Turček Marek.
„Ratujte, ľudia, ma! Zachráňte od draka!
Kde si, hej, Jurko? Skáč! na pomoc…“ Betka v krik.
Schechtal sa. „Na tvoj vresk ni vrana neskváka…
Skrotniže, hrdlička moja —“
„Čia budem, volá sa Sloja!“
„Ja ťa rád — Hniezdko viem — vleťme…“ „Fuj! ničomník!“
pľuvla mu do tváre. Utrel sa;
„Ako med!…“ „Strasiem sa zbesnelca…!?“
Výskol: Úrek nič, nič zárek!“
Turček Marek.
Držal ju. Vlečie, sťa korisť… tiež šelma, hľa!…
Ona sa vzpiera, páľ dychčiac až, s hrôzou bŕv;
bohchráň, by vypriahla — capovi podľahla —
„Budeš, he! povoľná už, há…?“
„Len keď ma opustí — duša…
Úradník!…“ v tvár ho, bac! z nosa že, cík! mu krv.
„Rohatá, ľaďže!…“ „Ja Betka som,
panna…“ „Ja tým menej mamľasom…“
zmľaskal, lupič Zuziek, Mariek…
Turček Marek.
V borbu ich prihnal Jur. „Hrom!… Moja mladucha!…“
„Smotánka pánovi! sedliaku ibák — cmar —“
„Obušek páčte!…“ „Červ! skús moje zauchá…“
vyťal mu; širák v krut sem-hen…
„Hí! lotor, sto ráz bár zemän!…“
Sňali sa za pasy, bujakov jakby pár;
štoporčia, rujú sa na mieste,
vláčia vhor-vdol, stranou po ceste…
Sloja, šuhaj — starek-jarek,
Turček Marek.
„Joj…“ dievka, „kántria sa — Rozbrániť, ľudia! kým…“
„Neziap!“ jej Jur. „Radšej prihrab si — pačesy —
Bruchaj hoc! zažitý… ja sa ho nebojím…“
„V psí pysk ti!…“ „V hubu ti vlčiu!…“
Rimujú, kmášu sa, tlčú!…
zvaľkali po svahu, zdrúzgané cez lesy,
na skalu… zo skaly do vody…
Jur sa čo pstruh predsa vyhodí;
zatopil sa, jarek-starek,
Turček Marek.
Videl gvalt ten
[
73
]
v odstávaní
z druhej strany
prievozník: Ján Podziabaný.
Potiaľ, vaša milosť! — Indy mechy lepšie mátam —“
„Ale, Guzite môj, vskutku, ako spevák…“ „Ja — tam!“
„Husliar… Aj si príhodu, môž’, navždy zapamätám!
Najbližšie aj obzriem si ver’ osudný ten kameň:
pranier! — pod ním krútňavu tú kárajúcich ramien;
veď to desná história — špatná — skoro hriech ký!…
Hrozím sa i mriavky… Ozaj, ach! sme ľudia krehkí…
Búrka — k búrke!… Ďakujem vám; že to viem, som rada.“
Prial jej dobrú noc. „Boh i vám daj tož’…“
Nuž, zla vláda
v tichom, krásnom ústraní tom tiež v pád porozkladá
zradné siete, oká, pasce osídel a nástrah…?
Prekaz Boh! — Chce nástrojom byť… veď by mravy, na strach,
pustli — Áno, nesmie zhora zhuby rmut! len rosa
požehnaná padať; svätá noha studu bosá:
tak i Kristus Pán raz chodil… Pomôž jej v tom boji!…
Nielen v diaľ, v šír: hľaď i v hĺbku, vysoko kto stojí…
… Búrka, zdá sa, uľahla spať v mocnej nočnej ríši;
zosŕka len, vzdychne — I jej srdce tak sa tíši,
v duši šíri pokoj, ako klenba, keď je bezdné
modro neba, bezoblačné, že i skoro zhviezdnie —
Pokoj! pokoj… Aby bol však istý, hviezdny, čistý:
zabrala sa ešte čítať manželove listy
od prvého k ostatnému; sladkými ich slovy
sýti sa… Ó, kedy dôjde, ako pospas, nový
a či…? Takto ustelie si mäkko, jemne k spánku.
Hej-hej! všetko obráti Boh na dobrú zas stránku…
— Ráno vstala včas; so slnkom rovno po svitaní,
tiež tak príčinlivá — a veď gazdiná i pani;
svieža, bodrá tiež… Ni stopy po tônke či chmúrke
v tvári, v očiach; pod čepcom sťa sneh — var’ po snehurke
zdedenom — jas čelom: — a veď vykúpaná v búrke
citov včera, myšlienok, ichž rozvírená sila
strhla ju, že bezmála sa v nich tiež utopila…
Vo snách vlastne pribila len ku pevniny kraju.
Opálila okná svetlíc. Jak sa podobajú
jeden druhému, hej, navlas! s vidiekom kol celým,
našla: ako povozila po ňom okom skvelým.
Hja, po búri tiež!… Čo stráň, má vyzváranú sukňu;
ešte schnie — zhrá v riase rosa, ako vánky fúknu;
pahorok čo, háj, les: huňu znova šnurovanú
na plecia si prihodil — sa vypäl, pyšný na ňu,
pozerajúc, či sa díva skalisko naň, bralo,
chvália…? trhani, ech! na tých obdiv, vkus dá málo —
Kýčera len, s tvárou v tôni, ako stará baba,
babuša, sa hrbí — plače za včerajškom…? Jaba,
odedz sprava presvitá jej! — purpurová hába,
kyprá; ružovatie líce, ako u nevesty,
čŕstve… kročila var’? vonia šat, jak zašelestí;
vidno kosičku z hmly jemnej plecom splývať práve —
Klopty
[
74
]
nosí z krajok? Sotva; lebo na vrchhlave
slučka zrazu zlatá! kochľa — slnko ligotavé!
Ono vo vzostupe nad ňu! na stupeň vždy vyšší,
nazerajúc v záhyb zeme, v údol čoraz nižší;
ale pritom, ako stúpa ponad vrchy hore
po rebríku neznateľnom, s právom, na obzore
výlučným, môcť dejať: ako zázračný kýs’ pavúk,
pilne, bez žmurku i pradie… podľa božských náuk
nite súče z paprskov a snuje, vešia siete,
strie, až ním tak opradený naraz celý svet je!
ani mucha… Samá vláseň v hmýre po blankyte,
pazder v povetrí i jasot; zemou rozmanite
vzňatý kvet, blesk vôd, ruch, šum, spev… ba i v ľudskom cite
otras života čo radosť činná!… Toť, tých výklad
jeho vláken lúčových! Hej, slnce — večný príklad
práce! k práci budiaci…
Čo? dokiaľ do zrkadla
dňa sa bude ešte dívať? Sto ráz sa v ňom zhliadla,
ba viac… videla svet: zmladol, ako ona zmladla;
videla ho zochotnieť, jak slnce v zlaté nite
vzrušive ho oplietlo, že každé na ovitie
lúčom — zhrá viac… Však i ona ruky pracovité
má! má prsty-pablesky; ich k oknu zdvihla, ľaľaď!
oslnené, hybké, hoc len perie párať-kálať —
Neotáľať, čeľadná mať! chvíľky nezaháľať…
— K deťom vbehla: ako spali? Či už vstali? Áno;
želali jej, dobrej matke, pekne ,dobré ráno‘.
„Raňajkovať!…“ „Už sme, už!…“ jej zhúdlo obidvoje.
„Veď tak“, pohladká im hlávky, „kuriatočká moje;
no a chutilo, šak, a čo?…“ „Po krčiažku mliečka!“
„K duhu deťom!“ bozkala ich na ústka i viečka.
„A vy, mamička, ste…?“ vzhupli. „I ja, a — to, čo vy;
najlepší dar boží: ľahko prijme sa a stroví —
Teraz ale — učiť… von už med zbierajú včelky;
zbierať i vy známosti z úst dobrej učiteľky!…
Náboženstvo potom —“ „Joj! keď — staršia — pán kazateľ,
pán farár… je vždy tak vážny…“ „Lebo mudrc, znateľ
božích vecí! — v hlave mu už svätá kniha mnohá: —
naučí vás znať, milovať najskôr — Pána Boha!
Vážny musí byť i v tvári, dumný, ako v ume —“
Zuzanka v to: „Ale Jutka, veru! nerozumie.“
Kývla. „Porozumie časom ťažkým článkom viery;
budete nám rovno — vlasti, cirkvi hodné dcéry!
Tedy učiť sa hneď!…“ — Stadiaľ prešla do kuchyne
rozkaz vydať: nech sa varí dosť! i — málo minie;
v tom tkvie gazdovlivosť… Takto urobí deň každý;
ale svojim kuriatočkám ulahodiť dá vždy.
K švadlenám zas nazrie, či sa úbor prihotoví
načas?… Tafata a brokát — krása!… Chce mať nový…
Od nich k vyšívačkám: ako drahom na obruse
pokročili? Držia návod?… Pravda, ešte kus je
do Turíc; hoc… Sadla. Ihlu vzala v totie prsty
z pableskov, a zlaté klásky krôpočkami krstí
brunátnymi, odtienkujúc; lístkom mieni vienok
stebelným… Však, hup!… Šla, iných hnaná od myšlienok.
Kapitána zvala k sebe. To tiež pre ňu veľká
starosť; hja, je sokolica, teda — veliteľka!
Vyšetruje: výzbroj-výstroj či je pri poriadku…?
Nakladá mu dohliadať, hej! prísne na posádku,
cvičiť, zamestnať ju: práca nado všetky pôsty,
ak aj vzklíčia, zdrží uzdou mrzkých od žiadostí —
Nerada by niektorého na pestve kom dorvať —
„Vaša milosť, nikdy!“ „Tak, môj kapitáne, Chorvát!…“
Prefektovi pre úradských prikrútla to samé;
vie, čo? prečo? Odvčera je po horič jej známe.
— Takto pôsobila, neriad v sklad a v súzvuk nelad
obracajúc, lien v ruch… všetku na zreteli čeľaď.
Ani nespozorovala, ako deň sa míňa,
otáčavá v celom zámku, opaterná, činná.
Videla sa čajs’ tiež slnkom v pracnom sveta strede,
posväcujúc, pripekajúc k dielu…
Po obede:
čože robiť, odpočívať? Bohchráň! deň nie na to,
to by bolo právu noci ľstive poubratô;
zaplniť deň celý prácou! Z tej sa ťaží zlato,
radosť, rozkoš života a pohodlie i hojnosť…
Mrzí ju tá včerajšia jej prudká nespokojnosť,
nedočkavosť, po prasknutie až strún napínanie;
škoda, že čo sa raz stalo, viac sa neodstane…
… Zabrala sa v nákres, ako zasvätí deň Jura.
Na obličaj sadne smútok, na nebo jak chmúra?
Nie! veselá bude, jasná: predsa v sviatok jeho,
ľúbeného nadovšetko, v svete jediného!
Do kostola pôjde, áno! v onom rúchu novom,
všetci s ňou! — sa posilniť tam mocným božím slovom,
na modlitbe, speve vzývať Boha, Bohu slúžiť,
prosiť, aby doprial… po čom neustáva túžiť;
požehnal jej pána v mieru dňoch, jak v hluku hromov
zachoval!… Mu s víťazstvom, i s hrudou povedomou,
Ó! ich lásky, navrátiť sa dal prv-neskôr — domov…
Tedy sama bude sláviť? Sama, ach!… Nie, zistí,
trôfa si… Hej! rad-radom si jeho vzácne listy
predloží čo obraz srdca, duše verný, čistý;
toto urobí — hoc v chráme, nemiestna hoc skromnosť:
na prítomnosť premení tak jeho — neprítomnosť!
Dúfa: odpustí jej Pán Boh, že sa s listom láska,
veď je lásky zjav, jak Boh je stelesnená láska…
Na streche ten pár holubí má z nej, keď sa ľúbi;
všade náruč otvorená — úsmech — pokyn — chlúby
milovania…
Podvečer, ha! naraz hlahol trúby;
zahrala, sa ozvúc v zámku, v horách, po údolí —
Čula: čo to?… Vyzrie: vidí zástavu — jej poly
vysoko si trepotajú, sťaby krídla boli.
Skoro cvalot paríp… Pokrik! z vítania jak hostí.
Čosi-kamsi ostrý vrzot, hrmot! Padli mosty…
„Deti!…“ zvolá, poskočiac si temer od radosti,
závoj hodiac zabudnutia dlhú na samotu.
„Poďte! deti, rýchle! von, von… Dobrý tatíčko tu!“
On bol s družinou — V jej čele — kone zaerdžali —
vtiahol na hrad, pán i víťaz, popod brány — Valy.
Ona, zbledlá, trasúca sa, čaká na nádvorí:
s deťmi zbehla, privítať ho; no, nič nehovorí,
onemela, prekvapená, ohromená všetka —
„Ja som!“ kríkol. „Tu som! muž tvoj, moja zlatá Betka!“
Objal si ju… „Rada si?…“ „Ó!“ vzdychla precítene,
„ako! pán a muž môj…“ Rty mu pritkla rozochvené.
„Veľmi! Ani vyriecť…“ „Verím, trochu prekvapenie,
prepad; nedal som znať… nuž-hľa! Tôňa sadá burá,
mrk hneď: — prichádzam ti práve na svätvečer Jura!
Drahý list tvoj odňal som hen… tretích u susedov,
poslom! vieš: i pribehol som sám — naň — s odpoveďou.
Ďakujem za vinš! Hej, riadkom za riadky v ňom všetky;
teraz hromadne!“ ju primkol… „I za pekné kvietky
vám, vám! Poďte — uhnul sa k nim — na srdce mi, dietky
radostné!…“ ich bozkáva tiež. „Chvalabohu! zdravý
oboje kvet.“ K žene sa zas zvrtol — tá mu slávy
vrcholom! — Ju zmeral okom od piat do vrchhlavy:
usmial sa; a pocelujúc zardelé jej líce,
pojal si ju, s deťmi vopred — vedie do svetlice —
3
Orava už vysadila slamku
na breh, kde ju blyštek pod krov prijme.
Pokoj sladký — na Oravskom zámku…
„… Pán a muž môj… ako zasvätíme,
ráčte riecť mi, deň ten, váš — náš sviatok!?“
„Ako, anjel môj? Nuž — jednoducho,
ako iný deň; je beztak — piatok.“
„Nemožno!… To hlucho by a sucho;
smutno, jaj!…“ „Ty, ako by si chcela,
poklade môj?“ „Zámok opráporiť;
mažiare nech zdurkajú a delá!…
Hostia prídu gratulovať… Dvoriť
vstane všetko, čo má srdce, ústa,
hlásať radosť, rozkoš povedomia:
tvrdza tá že nie je viacej pustá,
hniezdom sov; lež pán jej mešká doma!
Sokol-bohatier sa vrátil z boja;
Jura slávi!…“ až sa rozhorlila.
„Dovoľ,“ riekol, „drahá žienka moja:
všetkým tým bys’ skorej zahlušila
šťastie, že sme znova takto — spolu…
Jaro, viď! už ovešalo krásne
stráň, sad… samo, i tú skalu holú;
zeleň v oknách, v oltár mení jasné
slnce stôl náš… Velebia kol vtáci;
zhíknu! zmĺknu, nech tak mažiar zdurká…
Pánov bratov hostiť?… Darebáci!
doma drepia, nejdú biť ti Turka:
kus raz spraviť panskej robotizne;
nezaslúžia pohodovať s nami!
Medové — len pretrhnuté — týždne
nadpriasť, Betka, stačíme si — sami.
Že je Jura, čo je po tom koho,
preto nik nás nemá vyrušovať;
sviatok náš len! — v svete mien tých mnoho —
Sami budeme sa láskať, chovať;
sokol v bitkách, doma je zas — holub…
Manželských hier nadpriasť kratochvíle:
keď ja ľúbam ťa, no! ma tiež poľúb;
mám i mena!…“ Slúchla roztomile:
„Bozky za bozk, toť! sú…“ „Radovánky,
hej! bár —“ Vzhliadla po tom zaseknutí;
na ústa mu náhle pritknúc dlánky,
zvolá: „Pán a muž môj, bozk dosť chutí!…“
„Nuž, keď sami len… si zrozumená,
nemáš za nevľúdnosť, zarputilosť?“
„Pán a muž môj, nikdy! Dobrá žena,
chce, čo muž, vždy i ja, vaša milosť!“
„Teda zasvätíme sviatok milý…?“
„V úprimnosti —“ „Tak! hoc — jednoducho.“
Do kostola zvony zazvonili.
„Poďme!“ kríkla. „Upravím len rúcho;
tiež som chcela — najprv do kostola…
Hneď! len zrovnám v zrkadle, čo vadí —“
„Ba sa uriaď, bys’ mi pekná bola!
Do chrámu ja len tak bez parády,
v pokore… jak púť tú vždy som konal —
Teda poďme!“ „Už — len dietkam riecť to…
Ešte — aha! — vezmem kancionál.“
… Zhromaždené dlelo úradníctvo,
ako vošli. Sadli. Zdunel chorál
slávy v chráme, novopostavenom;
zarezal, by každé srdce zoral,
skypril vhodne slova pred semenom.
I kým stran oltára kľačia dietky
anjelikmi, očká povznesené,
v rúčkach držiac zlaté kašky-kvietky:
žalm spievali oba, pritlmene
on, no ona jasne, splna dúšku,
vediac: Boh je ľadvín spytovateľ,
skladajú Mu z nábožnosti skúšku…
Z kancľa vyčnel vtom, ni duch, kazateľ.
Začrúc v studňu Písma, pomazane
o manželstve najšťastnejšom kázal;
že je len to takto požehnané,
čo vraz: kňaz tu, na nebi Boh zviazal…
Po modlitbe, vrúcnom Otčenáši,
pošli s deťmi. Sadli ku obedu.
„Ale,“ riekol pán, „preds’ všetko naši!
Nech nám netrú — o meninách biedu,
gazdinka! — vieš, sprievod, osobníctvo…“
„Nebudú trieť…“ usmiala sa pani.
… Pochvaľuje si i služobníctvo:
„Ale nám svet!…“ „Rozdiel! ako vlani…“
4
Spoza Roháčov mesiac plný
vyhupol v mladej noci klin,
že východ, sťaby na úslní,
osvitol temer… schvel sa, vlní,
jak bol by jeho baldachýn.
A mesiac, vajce zázračné,
sa kotúľave gúľa nahor;
či kolo?… zo striebra ráf, bahor,
i ružica špíc, ba i — hlava!
Nie; ani jedno. Opačne,
tvár živá v ňom! tak milá, smavá…
A ako stúpa, čudný tvor,
bo bez nôh — vzlieta i — bez krídel,
vždy vyššie strmý na obzor:
noc zbuble kúzly maľovidiel,
že stvárnejú i klady hôr;
tu zliská sa, kde vráž bys’ videl,
tam sškvrnatie, hoc farieb brod,
to fľuskne ako chochol z peny…
k nevyčerpaniu ani studňa
vín tančiacich kýs’ chorovod:
na skočnú ihneď ľahne kľudná,
a vrcholom hneď priehlbeň…
Tak povznáša sa umilený
z hrebeňa mesiac na hrebeň:
až k odpočinku na hrebeni
zasadne tlstej Kýčery,
odetej do plášťa či hune.
Staď okom v obvod zamerí,
obozrie úboče i grúne
čo schody k valnej Magure,
sťa v kresle na šír rozloženej,
no zatratenej, utopenej
do črty v nočnom azúre;
bo márne čaká: vyškerí
svoj obrys — aspoň brvou pohne
lesnatou… nie tá! — odpor, nu,
to! — ňou však hviezdy — či sú ohne? —
Čajs’ pre tú vadu priekornú
zrak vráti z okolia strán razom,
a — nikdy! stojí pred obrazom
napodiv krásnym, bez páru,
i veľkolepým… Jak sa hadí
kol, vidí rieku bujarú,
tratiacu skvosty — šupiny:
čo spodný, oválny to rám, ok
vždy jastrivých, vždy ostražných…
A vyššie hustnú, stuhnú vnady
na výjav… Útvar jediný!
Na príkrej skale — štíhly zámok;
i kruhu vrchov chlúba, pych,
že ako drahokam či krištáľ,
by vypukle sa vo svet blyšťal,
vrezaný do prsteňa ich,
si čnie tam, hrdý, mnohohranný,
s povelom v štyri sveta strany.
Sťa rám zas, krážom u hlavy,
mu oboch Vozov slúžia hviezdy;
z nich najjasnejšia, severná,
si s hálkou hrá, sa jaše, trasie,
tak natešená, nádherná…
… Či sídlo to? a kto v ňom hniezdi?
i mesiac sám je zvedavý.
Či orol? sokol?… Ak nie ten,
tož rovnej odvahy s ním muž,
a poklonník nie menší kráse.
Pozerá, škúli do okien,
ni kmín sa plúži… Zvedel už!
bo vo chvíľke tej na terase
sa dvojka stínov objaví.
„Ó, pán a muž môj! ako pekne
sa súmrak zmenil na večer:
mesiačik, hviezdy…“ svetlý riekne,
pokynúc bielym ručníčkom.
Odpovie tmavý temným hlasom:
„Drahúšku, pravda: pekne ver’ —
Nuž, prichodí to s mája časom;
vo kvete lúky, ker i strom…
noc ako balzam sladká, vonná…
I srdce v kvet — sa zaľúbi;
mu láska slnkom, rosou — chlebom,
a najmä — v čase, keď je hosť…“
Tu mesiac zžmurkal. On i ona
čo iného? — pár holubí,
kých, až si skľucne o svitaní,
vraj, prez noc trafí ešte dosť;
vstal z Kýčery, a hybaj! nebom…
A stíny — ramä v rameni;
patrne hradný pán a pani —
sťa prúd by s dvoma prameny
sa ligotavým spúšťal žlebom,
z terasy schodia, po stupni
zo stupňa — „Pozor! duša zlatá,“
on, vedúc ju, „mi nehupni…“
„Oj, nie! mám oporu, čo ráta
za všetky iné pri mne vše,
hoc piliere, toť, bez poruchy…“
a primkla sa mu tesnejšie.
Tak tíško zišli z terasy
na druhú, v svetle ozaj duchy
mesačnom; tupé ohlasy
len krokov v múroch budúnkov,
[
75
]
a dlhé tône za sebou.
Najnižšie zliezli na nádvorie;
kam zamýšľajú, z hradieb von…?
„A teraz vtáčkom zľahka hore!
preds’ holubička…“ vrkol on,
„päť schodkov — Ak chceš na ramená,
bych ušetril ti drobných nôh…“
„Och, pán a muž môj! — ťažká žena…“
A ocitli sa na — Valoch.
Tam v uhle ohrád slávostánok
z kresaných zdobne kameňov
k posiedkam, najmä v takú dobu,
hoc priepasť pod ním s hrôzou hrobu —
k besede úprimnej a s ňou
k pôžitkom lásky radovánok.
Usadli jeden k druhému;
kuk! mesiac — oči výtrešť plánok —
„Si bledá, ružička,“ vtom k nej
on, „nie ti — večer — bojsa chladno?“
„Nie, pán môj! ani najmenej.
Tak mesiac premaľúva snadno,
i na ľaliu…“ vetila.
„Noc, ako balzam vonnú, sladkú,
ste spomli, vaša milosť, prv;
a vskutku! máj bár pri začiatku,
je nielen taká, spanilá,
lež lahodná i vzduchom, teplá,
ba horúca!… Hej, pri vás!“ šepla,
„i v zime môž’ zvrieť srdca krv…
Staď ja — i z vyššej — neraz predtým
som povzniesla prosbu k nebesám
— ni decko nádejac sa: vzletím!
poletím — zletím tam kdes’ k vám —
tú prosbu vrelú, žhavú túžbu
zakaždým: Boh by zachoval
rni pri zdraví vás!… vašu službu
však korunoval víťazstvom
v čas bitiev, beštíj na honitbe,
kam cit vás duril viac než kráľ —
A bolo mi, jak po modlitbe,
späť uvítanej útulkom,
hoc rovným vše, ni krypta, krytbe:
že potom, silná — Trebárs, žiaľ!
viem, nestalo sa posledný raz —“
„Si potom dala tomu výraz
i v listoch, šak? čo ja zas viem,
za ktoré znova ďakujem
ti takto! deň-noc, sto a stokrát:
veď každým sviežim slovkom v nich
viac než sen, dala si mi okriať,
viac! ako rána jas a dych,“
ju objal, láskal… „Moja Betka!…“
Tak zdleli rad chvíľ blažených.
„No včera, ak sa spýtať smiem
— až zdúpla som, bo viem, nie pletka —:
čo pohlo vás tak odrazu,
zmietané vrhnúc na vážky?
kej v cestu balvan náhodilý
vám zavalil sa prekážky,
kameňom stal sa úrazu?
že, pán môj, ste sa zamračili
do ostatného znamienca
čŕt, jasných dotiaľ, úsmechom…
spojených jakby do venca, —
zatriasli, nabehnuté žily…
jak, bohchráň! od — čajs’ porážky;
zdupkali — skoro skríkla som —
päsť zaťali, ňou o stôl tĺkli…
a stŕpli — do poludnia zmĺkli?
Zlý chýr! nám? — vlasti na skazu?…
Ach, recte!“ „Na zlosť vlastenca
i hanbu zpráva, Betka, vskutku!
krv ženie v tvár i mračno smútku…
Však Mars je pohan — — Predsa, hrom!
im… Lajdáci tam! handrburci —
Za noci prepadli ich Turci
a uchmatli zas — Ostrihom.
Pád!“ zdýmol trudne, osŕkol;
na prsia pritkol ruky siné,
a potlačiac snáď trocha bôľ,
doželel: „Dožijem sa? Či nie…
že kríž sa zaskvie na Budíne?
znak vraha v krvi zapadne,
že nespatrí ho Uhra oko…?
Ech, jak hen… drepí privysoko!
a posmieva sa poriadne —“
Naň zazrel, v očiach unylý
lesk, jakby boli slzili.
Hľadela v tvár mu so súcitom,
rty schveli sa jej — toľko, v plač
že nevypukla — bolo zač:
veď žena, dcéra vlasti pritom;
v mihalníc riase v hmýr vlaž kmitom,
zmrvená — Nešťastný jak hráč,
sa strhla, pomnúc na rozluku.
„Var’, Kriste!… nepremýšľate,“
a vtom mu chvatla pravú ruku,
mu znať dať svoju tieseň, muku,
„o skorom k svojsku návrate?
To — hoc sa zdám byť málo skromnou,
ver’ nebolo by dobre so mnou…“
„Nie, perla perál, neboj sa!“
ju teší — „Ani myšlienky —
no z pliecka kraj ti halienky…
tak; ba nech k srdcu si ťa viniem,
kde úchylok… Hej! spokoj sa:
jak dlho, borca hotový,
som válčil, toľko odpočiniem
si, pravda — doma, s tebou, môj
radostník!…“ „Radosť!… Okovy
až spadli zo mňa; z hĺbky bez dna
som vraz sa vyšvihla, kde hviezdna
povala; skľudnel nepokoj
v jazierce blaha… Lebo sľub
váš, viem, je pevný, slovo stálo!
ni zámok ten, či pod ním bralo,
čo nepodlieha zubom zhúb,
bár vôkol by sa troskotalo —“
„Tak, tak; nie hrdza, mole, zub…
Tys’ holubička a ja holub
tu; no, keď ľúbam ťa, ó! poľúb
ma i ty… Lásky v svete málo…“
Za okamihom okamih,
čo motýľov roj rozkošných.
Po chvíli, ruku na zábradlí,
na prste pečatný čajs’ skvost,
on díva sa, jak odzrkadlí
vše rieka mesiac, na radosť
samému, smieškovi; no tá,
mu na omrzlosť, pohoršenie
tiež, — sotva že tam sa zligotá
a usmiať stihne, — krátko trvá:
bo už mu struštil obličaj
na šteľky
[
76
]
sťa sklo, na padrť
prúd rieky rozmarný… i tenie,
čo pošin v beh, to v ďalší kraj,
hneď odštepok, hneď márna mrva
vo večnej pomíjavej zmene: —
tak jeden škrt a slávy — smrť —
Kým ona sa zas zahľadí
vzad, na ohromný nástin zámku,
sinalé nebo v úzadí:
jak vykľul sa vraz z lona noci!
a ustrnul tam z kejsi moci,
čo prízrak, socha zárivá.
Nevidí zmietanú hen slamku
v tekavej vode; ale stan
nehybný, zraku dokorán
i trvale… I hneď sa sprostí
pút údivu až do mriva:
niť vezme, ihlu z obraznosti
rúk úslužných a — vyšíva…
Zaplní striebrom tmavú jamku,
na jasný ťah dá odtienok,
pleť zdvihne, zhustí brvy ok;
tak liece čarnom po nákrese,
uberá svetla tu, tam vnesie:
na vkusu dbajúc úsudok,
opraví — schváli — prečiarne…
Môž’ zrovnáva v tom okamžení
mesačný osvit ním a denný,
na plachty mysliac — oltárne —
Hej, veleba! čo ku pokore
zohýna… krása — hniezdo, ktoré
hrá blahom; keby žalár nie!…
Vtom sňali sa im naraz oči,
strhnutým z toho divadla.
On, obodrený, temer vskočí —
Sa zasmial.
Ona preriekla:
„Už viac ráz mala na jazyku
som dotaz, vaša milosť, k vám,
opekajúci ma ni plameň,
na srdci ťažiaci sťa kameň;
no, reku, vás len namrzím —
I ako vznikol, v okamžiku
bol smelý úmysel môj tam;
som zahriakla sa, zahanbená: —
hoc pohla by si nešťastím,
všetečná nesmieš preds’ byť žena!
Mlč —“ „Čo je, Betka? Von hneď s tým!
Chcem vedieť, a to — bezodkladne;
nech kameň zo srdca ti spadne,
a čo ťa páli, zhasne plam:
citeľné oba, ver, i mne —
Znáš moje myšlienky a city,
len objaví sa ich vše klík;
tak otvorenou máš byť i ty!…
Nuž, úzkostlivý tajomník
môj, povedz! čo vieš, úprimne…“
„Nedávno, dostať ku výhľadu
sa šíremu v svet, vyšla som
vám na pavlač hen vyšehradu —“
„Preboha! odvaž v stave tom…“
„Nič neškodilo… Stadiaľ chcela
som — vskutku! ako neumelá
školáčka, žabka — zhliadnuť vás
kdes’ v diali, drobnú bár čo mušku,
i sama ňou, zhúsť vášmu ušku…
na okamžitý trebárs čas,
si s vami pohovoriť v duchu;
či vlastne posledný svoj list,
naňž — ó, to šťastie! — s odpoveďou
ste, aha! sami stihli prísť:
ten, bo i s vinšom, odoslať
vám na perutiach hoci vzduchu
veterných — hoci od holuba —“
„Ó! starostí i slastí mať,
s tou tvárkou ružnou hneď, hneď bledou
a zápäť s nežnou kľudu stredou —
nech poľúbim ťa, večne ľúba!…
Boh najdlhším ti vekom splať —“
„Tu naraz v reč mi túžby, sluchu
v protiveň — sršňom takú muchu
zvú slušne — zamiešal sa chlap…
až krv mi uderila v tvár —
Jak striebrom-zlatom ruky hráčov
reťazmi sštrkal — pod pavlačou
z temnice práve väzeň, rab:
čajs’ vražedlník — zbojník — žhár,
a búril-zúril v žalovaní…
Vraj, zaškripli ho bez viny;
ho krive odsúdili páni,
sudcovia naňho nahnevaní…
Pru nato hneď, jej vývin i
zbeh predniesol mi starý Guzit
náš, hodný, verný kastelán:
som skrahla — Večer vtedy tiež
s kou búrkou! — zvrátiť, pozahrúziť
svet, akoby ho za veteš
bol považoval… Darmo je,
hoc červa — človeka znám malosť:
nie! nikdy nezabudnem naň,
hnev nebies — ani na udalosť
tú s červom tým hor’ — oboje.
Mne zdá sa, trpí nevinne —“
„Vieš, Betka, keď je hlava práva
preč z domu, súdu predsedáva
vše prefekt,
[
77
]
možno, kapitán —“
„Viem! preto aj v tej príčine
sa k hlave utiekam, bár: neporúhaj
sa súdu… zdnu ma kára hlas;
no, ľudia… omyl, priazeň hravá…
A, chudák, počula som, šuhaj;
v tmách trávi zlatý žitia čas…
Napravte, prosím, kvôli mne —“
„A — spravodlivosti! — Tak, áno,
jak nadsudca, Boh, prikázal.
Bez pomeškania, zajtra ráno
zasednem nad ním v tribunál…“
„A ako z výšin schodila som,
zmätená jeho škriepnym hlasom:
ľvom zreval dračej zo sluje
a zrinčal… Po ozvene skál,
brál zanôtil však takú pieseň,
juž zalkať môž’ ak smutná jeseň:
vraj: ,Ach, Bože! veď je ten svet zmotaný;
čo vystojí, čo vystojí chudobný poddaný…
Pán-nepán ho, vraj, sužuje,
hoc v zemi raz — tak koncuje,
tým uvoľňujúc si var’ tieseň —
budeme všetci — zrovnaní —
Ja zákonom sa nerozumiem
panským-poddanským; len tak dumiem
a hútam citom — hádam, blud —
nad sudbou prikovancov hrudy;
no poznávam ho: dobrý ľud!…
je hoden poľahčenia pút —“
„Preskúmam, áno! pomery
tých nám kol podrobených ľudí;
dôvera dôveru, viem, vzbudí,
že každý sa mi zdôverí…“
„Ó! viem, jak sudca spravodlivý,
môj pán že iste — sto ráz skôr,
než iní! — bude milostivý —“
„Môj zlatoústy prokátor!
[
78
]
…
Hej, precúdim tých odvisov;
na svojom nech si skáču grunte.
Zemančík ťažší ak o funt je:
narobím, vieš, čo? Šoltýsov;
[
79
]
tak!“ Vzozrela.
„No, schladilo
dosť prenikave. Vetrík fúka.
V šum Orava, švist-chrk! ni sluka.
I mesiac skláňa vetrilo.
Bys’ neprestydla… poďme dnuká!“
5
„Pusťte nás na zámok,
pán kastelán!“
„Hocby duch — ani krok!…
Zakázal pán.“
„Nemožno!“ „Osožno —“
„Sto ráz hoc!…“ „Prečož’, no?“
„Keď sa mu, kto sme tu, bez falše oznámi,
bisťuže! sám
pobeží — poletí… vlastnými rukami
otvoriť nám.“
„Ľaľaď! kí trôfalci —
Vrátniku, brš!…“
„Sotva zlí zurvalci —“
„Kľúče mi drž!“
„Prosíme…“ „Neproste!“
„Zbúchame!…“ „A kto ste?“
„Oddanci. U boku Betka Kleň z Lehoty;
ja z Dubovej
Sloja som.“ „Známosť! zvlášť, keď si, náš Jurčo, ty —
Odomkni, hej…“
„Hopte! — sa opýtať
Sloju mám… Nuž,
do klietky späť bys’ rád?
Vtáčik v nej už.
S Betkou, hm… tam, šak, raj…?“
„Inde!“ „Tak povedaj:
k pánom poč…?“ „Vám že riecť?“ „Komu…?“ „Ich milostiam.“
„Som kastelán!“
„A my, kto, viete. To dosť vedieť vám!
Viac zvie pán.“
„Zvíjaš vždy! — Oznámim,
čo ste za… tu.
Vrátniku, pozor! kým…
Nedovoľ dnu!“
„Tvrdý pán kastelán…“
Vrátnik mu: „Nepohaň,
figľoval… Ďakoval bys’ mu i za iné!
Že ťa hen múr
vychrkol —“ Betka: „Šak, sedí že nevinne…?
Joj! prchkýs’, Jur —“
„Vstúpte!… im kastelán
panovite.
Sloja hneď: „Pre päť rán…
odpustite!“
„Rúče len držte sa!
Skoro tam — nebesá…“
Vkročili na palcoch. Krása, hí! veleba…
Betku bral ľak.
Strmnul Jur. V pekle už nebol som bez seba…
priznal si tak.
V kreslách si hoveli
manželia. On,
brnoš, fúz vyspelý,
v očiach mu zhon
zhral iskier… Bledunká
ona jak pivonka,
podpretú briadku, dlie v svetlých si nedbalkách.
Zvučne on priam
k došlým: „Čo prez náš vás vysoký prah
vedie, há k nám?“
Usmial sa, obzrúc ich:
mládencov vzrast…
pýr v lícach deviných;
tiaž sa jej nájsť —
„Recte!“ Jur smelo: „Ja za zlatú slobodu
ďakovať chcem…“
„Synku, tož musel bys’ za vzduch tiež! za vodu…“
„S Betkou však sem
prišli sme, milosti,
vás pekne zvať
na svadbu, za hostí —
Máme sa vziať.“
Pán vstal. Čajs’ spýtať sa, panej, sa uklonil,
muž gavalier —
„Svadby čas…?“ „Po zbierkach.“ „Tak radi,“ doložil,
„prídeme ver’!“
Potľapkal šuhaja…
„Jur sa, šak, zveš?“
„Hej.“ „Druhsa — obaja;
Betka tam tiež!…“
Tu pani prikýva,
na ňu sa zadíva —
Láskave hovoriac: „Statočná panna si…“
hladká ju v tvár.
„Patrí ti rozmajrín do venca na vlasy,
v ňom pred oltár…“
„Vďaka vám nastokrát!“
Jur v príreč tú.
„Budeme pamätať
sa na úctu,
smrť až k nám pribacká…
Svadba síc’ sedliacka;
slušná však bude —“ Pán: „Dľa zvyku!… Pred nama
na celú šír
rozvitá, rýdza!…“ V škrk Betka: „A totka má —
kuchárky chýr.“
… Schádzali s radosťou,
bezmála v spev
prepuknúc. U mostov
Sloja v krik: „Hnev
nedržte, dobrý pán,
zlatý pán kastelán!“
modliká… „Zlatý!… hoc sadol vám na temä
srieň — striebro… nu,
vzácne tiež!“ Kleňča v žvast: „Veru, aj pošleme
vám poklonu —“
Ten: „Jak vás prijali?“
s úškrnom k nim.
Jur v ples: „Niet pochvaly
dostačnej im!
Chlieb on!… tých pšeníc niet —“
Betka: „A ona med —“
Jur: „Milosť nad siatbu včas… štedrú nad mlatbu!…
Nebol som rab!“
výskol až. „A riekli…?“ „Prídu nám na svadbu!“
„… Zbohom — Si chlap!“
6
Šťastlivci! Jur Sloja a Kleňovie Betka,
oba rovnako! Veď nie maličkosť, pletka:
sami páni zámku ich tak vyznačili,
že sa tam v ich krásnom chráme sobášili.
— Všetci dubovskí a lehotianski svati,
družina i starší, v kroj svoj poubratí,
v malebnú dosť odedz, hoďas jednoduchú,
predsa primerane svadobnému rúchu
vyšnorení pekne… v hromade už stáli,
tíško — oči len ak uprúc do povaly,
po oltári, stenách podnesené vtáčky,
a kde paprsk z okien, sťaby dúha, hračky
vyvádza, vše zhrá i v družičkinej parte:
vediac, v kostole sú, na božej to varte,
a čakajú zbožne, s mladým párom v čele.
Zvony zhlaholili.
Priam sa organ smele,
splna ozval, splesal spev do jeho hrany,
a dnu vošli vážne zámku pán a pani.
Spredu zasadli si, hnedky vbok oltára,
na ňomž voskovice hrubé blkom žiaria,
do hlavných tam stolíc, zdobne vyrezaných;
prápory nad sebou, skvostné erby na nich.
Tak sa usádzali s chvatom svadobníci,
komu kde sa miesto ušlo vo stolici.
Pred oltár si jedným párom stali mladí.
Betka, mladucha, tá ozaj do parády
oblečená: sukňa len tak sšuchotala
zbožnou riasou, ako k oltáru sa brala,
hodváb čajs’; zo zlatohlavu cez živôtok
vzácnej kosičky sa zvlnil hmlistý potok
s konci-prúdy nazad; na jej strojnej hlave
venček mladušský sa zaskvel trblietave,
že sa rozmajrínik, akoby sa stydel,
uhnul stranou, visel… Ale i Jur videl
sa byť parádnejším čo mladý zať: vesta
aspoň na ňom, ako blankytného miesta
v nebi kúsok, kde sa modrie najjasnejšie;
jak sa postúpili napred, aj to, hej, vše
zvržďalo — I krpček zakusoval hanu?
Skôr var’ u mladuchy bôtky z kordovánu…
Nebodaj ich takto prikrášlili darom,
stojacich si teraz párom pred oltárom,
slávni patróni, ich priateľka a priateľ
vysokí, čo sedia totam…
Pán kazateľ,
Krišpín, k oltáru vtom vykročil. Už starec
striebrovlasý; ale s tvárou, ako marec
vľúdny: na temenách hôr bár ešte sniežok,
no kde srdce zeme tkvie, už teplý briežok,
svah, stráň, porastené trávkou, pestrým kvietím —
Prihovoril sa aj so zápalom svätým,
ako pred ním kľakol, ku mladému páru,
peknou rečou, plnou milosti a žiaru.
Vyzdvihol po názor živý, v prúde čoraz
väčší, vypuklejší kladúc na vec dôraz:
ako v svete divne osudy sa zvijú
ľudí… Nevina jak často Kalváriu
musí utrpenia prejsť, až do dna kalich
vyprázdniť múk, na blen horký neskonalých;
tu sa skrz odporcov pravdy v kaluž zníži,
tam zas na vztýčenom potupí sa kríži:
jak, ľad! najvyšší ten sveta utrpiteľ,
ale preto potom — jeho Vykupiteľ!…
Hej, zvíťazí pravda, hoci na smrť zbitá;
vzkriesenia moc — Boh! — bdie v nej… a nástroj skytá
výprostu, hoc vlákno… Nevinnosť, jak krištáľ,
zaskvie sa… „I vám sa úsvit vo tmách zblyšťal,“
obrátil sa zrovna k nim, jak kľačali tam,
„vzošlo slniečko!… čo i sám denne vítam
na modlitbe… Hej! bo neomylne hostí
spravodlivosti lúč v hlavách u vrchnosti,
ktorej každá duša poddaná buď verne;
zdroj čistoty, nech sú vrstvy čojak čierne,
prýšti tiež… a nie je ani kvietka zhrdcom
poľného… Ste šťastní! týmto zdrojom-srdcom
šľachetným, sťa rosa nebies svetlých známok,
vznešeným nad rmutom sveta, ni, toť, zámok,
byvše napojení… Korte sa mu oba,
ako občerstvení pútnici vždy robia,
do smrti ho chváľte! Podnet sa, ó, zavdá…
Recte spolu so mnou: Požehnaná pravda!
prameň požehnaný!… Tak vás osud strašil,
dietky moje, hľa! až…“ — S tým ich osobášil.
V tej, vraj, prísahou čo spečatiť chcú, páske,
aby našli vždy, čo — najlepšieho v láske;
šťastie za nešťastie, za žiaľ, súžbu, stratu…
radosť, blaha poklad… všetko na odplatu.
V zrukovaní, ešte zvolal: „Vidím, zlaté
obrúčky… Ó, nech vždy zlato v srdci máte!
v duši striebro čisté — Totam v službe pravou
vernosťou je, toto ctihodnosťou mravov;
táto nezná kalu, ako oná zmeny…“
— Úvod tiež bol pekný. Povinnosti ženy
nad práva, vraj, muža!… Každá perla váži;
najdrahšia však, ktorá rodinný krb stráži…
— Po sobáši.
Vyjdúc, na výstupku chrámu
pán pár mladý prizval. Poklonili sa mu.
„Nešípte v tom, deti,“ riekol, „neochotu;
ale môžeme prísť iba na Lehotu,
kde, šak, pristupuješ, druhsa?“ „Áno, vtačí
prístavok… keď vaša milosť žiadať ráči.
Chvíľka hoc nám bude šťastím —“ „Na večeru
tedy; i to, možno, nakrátko len —“ „Veru“,
ozvala sa hlasom roztomilým pani,
ani škovránok či zvon staď na svitaní,
„holúš náš, nám k dvojke požehnaný jadier,
závislý je veľmi od matkiných ňadier.“
Svati, že tak ticho boli na tom mieste:
zbehnúc, nahrádzajú na hradskej si ceste.
Frčia s krikom, spevom, až sa rozliehalo;
hluk ozývli hory i zámocké bralo.
A veď veseliny, svadba, nuž, sa znáša:
veselo na sobáš, tak i zo sobáša…
— K večeru aj, vskutku, prudkom pri pohone,
na kočiari ľahkom — štyri bujné kone
zapriahnuté doňho — prikúrili páni.
Zišli, na sebe šat skvostný. — Uvítaní
hodnostárstvom svadby, vošli. Všetko stíchlo.
„Bez ostychu!…“ pán k nim. Starejšej sa kýchlo.
„Pravda, hľa!“ „Čuš!“ durkla muža. „Hí! sťa, kolom…“
Pánov posadili pekne za vrchstolom.
Misy prichádzali zápäť, prinášané
družbovci; chuť v ústach, fľochali z miest na ne,
ani vtáci na lep, svati natiahnutí,
keďže kamdiaľ viacej pribývalo k chuti
v ústach, hja! i — sliniek… Jedlo sa i pilo
teda, komu sa v čom kochliť zapáčilo.
„Ej!“ pán zvolal, „ozaj, s medom — za kašička!…“
Pani ak čo štipla, ani holubička.
„Chutné…“ riekla len, keď neprestali núkať,
„kuchárka ver’, na dlaň zaslúžila dukát…“
A zas misy — misy, teraz družicami
nakladané. „Ujesť! rozkoš, ťú! žír samý…“
svati v pokrik — Smiech, spev; ale pridusený —
Fígeľ zjakol stračkou, v striežika sa zmení,
potmehúda v plote. A tak kratochvíle
ponášali sa skôr nemé na motýle,
lenže pestrých farieb, preletavé v párach
abo v kŕdli sem-tam po vyhriatych tvárach.
Nuž, šetrnosť znali; hoci posmeľoval
pán ich dosť, tu i tu s ktorým zažartoval:
Po svojom sa bavte! vraj… Zač okúňaví?
Bez manierov!… Prajú si, vraj, tie ich mravy
bez pokrývky poznať, samorasty pekné…
Škoda toho, vraj, čo človek nedoriekne
z priečnej zdráhavosti — úprimnosti škoda!
To tá bez úžitku odtečená voda…
Ale neprospelo. Najmä ženy, s ružou
na líci bár každá, zahriakali mužov. —
Po pečienkach vstal pán. Akoby bol klinom
v debno hovor zabil. Zdvihol pohár, vínom
naplnený zlatým, najskôr z pivníc zámku;
riekol, usmejúc sa, v briadke hravú jamku:
„Pripíjam dvom — Sloja, Kleň, hm… ako? V sloji
rastie čo? Šakže sa sloje gazda bojí?“
„Bisťu!…“ oddavač tak, „horšia ako marga;
táto rozsype sa, no tej darmo všparchá
oráč zrnce — sklije…“ „Tak je!“ pytač stákal;
„zdá sa chlebom už, hej! čertom… číry zákal —“
„Prečo nie — napríklad: dub?“ pán ďalej, „milý
ako smrek, kam klen sa pod ochranu schýli —
Nehodí sa mi ten názov akokoľvek;
prirodil si ho, hej: zmeniť môž’ však človek
slušne — Nuž, pripíjam manželom, toť! mladým,
tak úprimne, jak im úprimne v tvár hľadím:
nech ich Pánboh živí dlho v dobrom zdraví!
spokojných vždy, verných v láske bez únavy;
požehnáva práci ich rúk usilovných,
v šťastí by nemali vôkol sebe rovných;
od zlého ich chráni… A keď o mužovi,
žene reč je, páre novom, končím slovy:
tieto pozostalé, v iskrot rozjatrené
kvapky na ich zdarné, šíre rozmnoženie!…“
Na mladuchu pozrel. Vzhliadla, leda dbalá;
nerozumela var’, či sa zamýšľala?
Matky vzdychli. Zhúdli, dedinskí bár hudci;
ale zvučne zahrať pod nohy ver’ súci.
Hlučné zdravkanie. Štrng-brnk!… Súkali svati
nebodajže prúdik tokajského zlatý.
Páni štrkli si tiež… s Betkou najmä pani,
na nej zabúdajúc pohľad nežný, ani
páper… Starec povstal; najskôr starý ňaňo
ženáča dnes. Šeďo; vlasy začesano
hrebenčekom — Zdýmol, zvolal: „Ďakujeme,
ako vládzeme len, črviaci my zeme,
vašim milostiam! za počesť, šťastie, milosť,
schválnu, úrečitú! a nie náhodilosť…
Boh vás živ! Hej! jak váš zámok vysoký je,
tak nech dlho vaša milosť každá žije
šťastne, spokojne — I vaše drahé dietky
nechže vzrastú smreky! a nielen čo kvietky
krehké… To vám daj Boh! dobrodinci naši,
otec, matka…“ Slzy vyhŕkli mu: krajší
pozdrav od slov všetkých. Pán poslúchal, prsty
hrajúc po obruse — a, chvat! trímal v hrsti
kornatú dlaň, ako zmĺkol; mnohé ,vivat!‘
mu k cti opominúc slychom, začal dívať,
zadíval sa mrivo vo vrásčitú tvár mu…
Zdúpnel: hriech! človeka odsudzovať k jarmu;
beda!… Trel si čelo tuho —
Po večeri
v chvíľke vypratali otvorom hneď dverí,
okienky hneď stoly, lávky nepotrebné.
(Ľutovala stárež: kde si teraz strebne…?)
Muzikanti hrajú. Tanec. Mladuchu si
prvý pojal pán: vraj, vykrútiť ju musí,
aby bola ako vrtielka čo žena,
ako rybka — smial sa — na breh vyhodená…
Rozkázal a zdudal:
„,Arárež!
rež ju, rež —
Komuže sa, moja milá,
dostaneš?
Nikomu
inému:
iba tebe, šuhajíčko,
švárnemu!‘
Šak tak, nevestičko?
Nerec!… prisvedčilo červené ti líčko…“
k Betke privrával sa, haštriac na tú nôtu.
Ostrôžkami kreskal a, pľask! v žltú bôtu
so zlatom, vše dlaňou; dolmáň rozopnutý
pometával kriely, jak tak tančil z chuti.
Do vlasov si vpálil čiernych ani žúžeľ —
Výskol: „Vretienko, poď! keďže som ja kužeľ…
Teraz — ustal — hudci! a čo vás kŕč zmorí…
(štipku žltákov vtom spustil do barbory)
ešte túto —“ Zdudal:
„,Pod oblôčkom vyskakoval,
štyri groše ukazoval:
dajte mi to dievča vaše!
dám vám tieto štyri groše…’
Pekná, užtoveru!
zihrajú tiež žilky, trebárs znajúc mieru.
Pekná!… či znie uchu a či nohám vraví —
najmä pod krpček tak šumný, šuchotavý…“
A zas tančí s Betkou taktom ukladaným;
pravda, ako predtým, všetci svati za ním:
smelší, veselší už, ako boli sprvu.
Zo žmúravých očí pán im vyňal mrvu.
Družina, i tá sa posošila rúče;
našiel pán ku každej dobrej vôli kľúče:
pootváral dvierka: — hybaj! na Príslop až…
že sa obrátilo skoro na prostopaš.
„Teraz ale, na si, druhsa, keď je tvoja.
Dosiaľ sádzal Thurzo; ukáž, čo vie Sloja!“
Tento vzal si žienku — Ondráš mu tiež zhudie —
Drpčia s Betkou. „Ihu!“ stlieskal pán, „ba bude!…“
Po tanci mu kynul. „Čo si za taran? ej!…
Sedieť dáš tu jednej — starejšej, hen — panej!“
Zbadala, sa zdvihla sama, úsmech na rtoch.
Mladý zať sa potí: — Bože! či to žart? Och!…
Rozkázal pán, zdudal:
„,Nezaškodím, nezavadím,
keď si milú odprevadím
hore vŕškom na salaš,
zo salaša na sobáš…‘
Teda, druhsa! vo prúd…“
Voľky-nevoľky ju objal s chvením, čo prút.
Tančia. Zhýbali sa poly dykytové
jej vtom, ako vlnky, keď im vánok hovie;
drahokamy čepca sa ni hviezdy triasli
za zimy: — i sviečky po nich oči pásli —
Upustil ju; chcela pláštka napravenie —
Cifruje mu teraz, ako veniec tenie
tichej po vode — ak šum, že strasie zvonky;
prsty dvižkala lem drahej u záponky…
No on prepletal len, slučky za ňou črtal;
postihol ju vtom a — otáčave zvŕtal —
„Vidíš, bryndzoš! išlo,“ pán mu, „hoci tíško.
Ešte túto!“ zdudal:
„,Dávalo dievča husom
v kuchyni pod obrusom;
dávalo husárovi,
švárnemu šuhajovi…‘
Teraz zasa friško!…“
Pojal ihneď paniu, už nie bojazlive.
Jak si teraz vedie, vskutku, napodiv je:
dvorí v tanci ni páv… nasledujúc pána.
Bol by ju vykrúcal do bieleho rána;
lenže, spamätaná, „dosť už…“ vtom mu riekne.
„K ich milosti zaveď… Tak; ďakujem pekne —
Pán a muž môj, poďme —“ „Už? — No, ešte sadni…“
„Drahý Imriško náš bude iste hladný —“
„Synček náš? Oj, už-už!… Kde ste, hostitelia?
Na slovo sem, hneď! — nebude toho veľa.
Domov musíme; pán, hoci ešte celky
drobný, ako päsť či ruka skôr, no veľký
kazár, vystíhač
[
80
]
… ten káže nám, nás čaká —
Nuž, tak zbohom! a za pohostinstvo vďaka!
Svati! nedajte sa mýliť. Pekne ďalej
radujte sa; a ty, šenkár!… no, im nalej:
má byť z čoho — a sú veseliny predsa:
zoriť svedčí tváram, očiam sťa hen svieca
svitať…
Aha! mladý párik: Sloja kýsi,
kde si? — Tu? No, dobre. Oddnes ,Dubovský‘ si,
vieš? Tak rozkazujem; pamätaj si — oddnes!
Máš čo na Dubovej, s menom sem si odnes,
prístupník preds’… Pravda, grunt tam musí zostať;
za to k tutejšiemu máš raz toľko dostať,
dva-tri razy toľko!… rozumieš? Len piluj
zem si potom šetri, ako žienku, miluj;
riadne vyoraná, učesaná brázda
v zbožín úbore — erb! hlásiaci: toť! gazda
na chýr, opravdivý — zeman!… A s tým slovy
končím: Gratulujem ti čo — šoltýsovi.“
Všeobecný úžas; rozškľab úst a očí…
Páni zobrali sa. Vyšli. Už sa v koči
usadzujú: — vtedy svatstvo, skamenelé
divom, občulo sa — v stisku von sa mele,
sprevádzať ich, zdravkať, na odchod sa dívať —
koč, hrk! — vtedy stihlo skríkať: „Vivat! vivat!…“
Starejšia vtom matke: „Zuza, máte šťastie!…“
Druhá: „… hádam! také v chrasti nenarastie —“
„Zašli už — to kone!“ starejší zas. „Čo tie?“
iný, „ale — páni!“ „Poďme dnu…“ „Hej! poďte…“
— Nikdy takej svadby ešte na Lehote,
svet čo svetom stojí! — a čo bude stávať
dokiaľkoľvek — krk ľze na to v sádzku dávať —
ani jej nebude, podobnej tej, ktorá
mala za starejších slávne panstvo zhora…
[
51
]
(I. vyd. ZSBH.)
63, 6: tyčí —
týči
; 63, 13: z boku —
zboku
;
          64, 4: krížné —
krížne
; 64, 11: listie —
lístie
;
          64, 12: teplúčko —
teplučko
; 64, 17: pŕskajú —
prskajú
; 64, 19: kňažský —
kňazský
; 64, 21:
          vidz —
viď
; 66, 3: ľala —
ľaľa
; 66, 30: žížeň —
žízeň
; 67, 15: zastanú —
zostanú
(zle čítaný
          text); 67, 24: súsedná —
susedná
; 67, 30: v ďaľšom —
v
            ďalšom
; 67, 30: v zprávodaní —
v zpravodaní
; 67, 32:
          azur —
azúr
; 67, 32: vo zreľnici —
vo zrenici
;
          68, 2: krýlo —
krílo
; 68, 3: pivoňkových —
pivonkových
; 68, 3: líček —
líčok
; 69, 3:
          svieti ako kryštál —
ako krištáľ
; 69, 5: kedy-vtedy —
kedy-tedy
; 69, 6: v tom kvieti —
v tom kvietí
;
          69, 17: dľa hrkoľcov —
dľa hrkolcov
; 69, 36: z kríh —
z
            krýh
; 70, 17: o —
ó
(citosl.); 70, 28: na príklad —
napríklad
; 71, 11: trpelivosť —
trpezlivosť
;
          71, 13: ctnosťou —
cnosťou
; 71, 13: Joba —
Jóba
;
          71, 14: sa laskajú —
sa láskajú
; 71, 17: na rýnku —
na
            rínku
; 72, 5: nenajde —
nenájde
; 72, 11: zažihajú —
zažíhajú
; 72, 13: na protiveň —
naprotiveň
;
          72, 18: zavznel —
zaznel
; 72, 23: kto vie —
ktovie
(častica); 72, 23: chmura —
chmúra
; 73,
          1: vklzly —
vkĺzli
; 73, 4: zasteradlo —
zastieradlo
; 73, 8: klasie —
klásie
; 73, 22:
          fantom —
fantóm
; 73, 28: stupnúť —
stúpnuť
; 74,
          12: po štebloch —
po štebľoch
; 75, 12: dumie —
dumá
; 75, 13: blánku —
blanku
; 75, 17:
          zprávodajka —
zpravodajka
; 75, 18: v bok —
vbok
(prísl.); 75, 25: kaňvy —
kanvy
; 76, 4: vľudno-slovej —
vľúdnoslovej
; 76, 17: zhmyria —
zhmýria
; 76,
          23: cuclať —
cucľať
; 77, 27: kopytkami —
kopýtkami
; 78, 2: načas —
na čas
; 78, 4:
          vykľúčilo —
vyklíčilo
; 78, 8: za gazdinkú —
za
            gazdinku
; 78, 9: krýdel —
krídel
; 78, 11: peší —
peši
; 78, 16: fľajster —
flajster
; 78, 23:
          tvŕdza —
tvrdza
; 78, 33: ľalijočka —
ľaliočka
;
          80, 8: nezahálči —
nezaháľči
; 80, 9: pána manželovi —
pánu
            manželovi
; 80, 10: sveto-známy —
svetoznámy
; 80, 19: ko
          mne —
ku mne
; 80, 19: k súsede —
k susede
; 80,
          29: bohobysť —
bohobisť
; 81, 4: svobodu —
slobodu
; 81, 33: pelom —
peľom
; 81, 36: súrné
          —
súrne
; 82, 1: dial —
diaľ
; 82, 5: tvŕdza —
tvrdza
; 82, 11: ufať —
úfať
; 83, 14: zjätriac
          —
zjatriac
; 83, 18: tnie —
tne
; 83, 24:
          primaľunké —
primalunké
; 84, 2: na narciškách —
na
            narciskách
; 84, 2: včelky —
včielky
; 84, 22: ďatel —
dateľ
; 85, 14: pod večer —
podvečer
; 88, 21:
          pomož —
pomôž
; 88, 31: ustele — ustelie; 89, 1: tôňke —
tônke
; 89, 1: chmurke —
chmúrke
; 89, 22:
          kosyčka —
kosička
; 89, 23: krajek —
krajok
; 89,
          26: čo raz nižší —
čoraz nižší
; 89, 30: naúk —
náuk
; 89, 33: v hmyre —
v hmýre
; 90, 36: úber
          —
úbor
; 91, 6: odtieňkujúc —
odtienkujúc
; 91,
          14: úzdou —
uzdou
; 91, 18: od včera —
odvčera
;
          91, 34: chmura —
chmúra
; 91, 36: nado všetko —
nadovšetko
; 92, 9: vzácné —
vzácne
; 95, 10:
          strán oltára —
stran oltára
; 95, 26: gazdinká —
gazdinka
; 96, 17: chochoľ —
chochol
; 96, 32:
          azure —
azúre
; 97, 4: na podiv —
napodiv
; 97, 9:
          jästrivých —
jastrivých
; 97, 14: kryštál —
krištáľ
; 99, 2: ocítli sa —
ocitli sa
; 99, 3:
          slávo-stánok —
slávostánok
; 99, 31: bestíj —
beštíj
; 100, 6: stokráť —
stokrát
; 100, 16:
          nahodilý —
náhodilý
; 100, 33: ľajdáci —
lajdáci
;
          101, 15: hmyr —
hmýr
; 102, 34: do korán —
dokorán
; 103, 12: oltárné —
oltárne
; 103, 14:
          zohýňa —
zohýna
; 104, 8: Pre Boha —
preboha
;
          105, 17: kapitáň —
kapitán
; 105, 24: k vôli mne —
kvôli
            mne
; 106, 8: nad súdbou —
nad sudbou
; 106, 21: zemänčík
          —
zemančík
; 106, 22: šoltísov —
šoltýsov
; 106,
          31: hocby —
hoc by
; 107, 4: bysťuže —
bisťuže
;
          107, 25: Ich Milostiam —
ich milostiam
; 108, 21: bleďunká —
bledunká
; 108, 22: pivoňka —
pivonka
; 111, 29:
          sa postupili —
sa postúpili
; 111, 30: zvŕžďalo —
zvržďalo
; 112, 10: čo raz —
čoraz
; 112, 23:
          kryštál —
krištáľ
; 112, 30: čierné —
čierne
;
          113, 29: ňádier —
ňadier
; 114, 9: zavrch stolom —
za
            vrchstolom
; 114, 13: kamdial —
kamdiaľ
; 114, 14: slinák
          —
sliniek
; 115, 3: v bedno —
v debno
; 115, 13:
          na príklad —
napríklad
; 115, 14: kleň —
klen
;
          115, 25: rozjätrené —
rozjatrené
; 116, 4: nahodilosť —
náhodilosť
; 116, 8: nie len —
nielen
; 116, 24:
          vrtieľka —
vrtielka
; 117, 26: dverká —
dvierka
;
          119, 3: S Bohom! —
Zbohom!
; 119, 20: zemän —
zeman
.
[
52
]
Alžbeta Thurzová
— manželka Juraja Thurzu, ktorý sa narodil r.
          1567. Ako deväťročný stratil otca. Jeho otčim bol Imrich Forgách. Vzal si za ženu Žofiu
          Forgáchovú, dcéru otčimovho brata. Dala mu dcérku, ale čoskoro umrela, keď sa dozvedela o
          jeho udajnej smrti v boji proti Turkom. Znovu sa oženil r. 1592 s Alžbetou Czoborovou.
          Neskoršie sa stal uhorským palatínom. Umrel r. 1616.
[
53
]
mladá naša viera
— Juraj Thurzo povstal i na obranu reformácie
[
54
]
zámocká hálka
— guľa (makovica) na hradnej veži, tiež okrúhla strieška nad štítom domu
[
55
]
upachtia ti zviera
— zmoria (udychčia) ti koňa
[
56
]
podkov utarmonia
— zničia mnoho podkov
[
57
]
koprvica
— žihľava, pŕhľava
[
58
]
Kniha Jóbova
— starozákonná kniha o hrdinskom znášaní utrpenia
[
59
]
Sulamit
— meno ospevovanej v Piesni piesní, básnickej knihe Starého zákona; jej autorstvo sa pripisuje kráľovi Šalamúnovi
[
60
]
plasište
— terasa, stupňovitá pôda
[
61
]
hor nádvorím pelia
— ponáhľa sa hore nádvorím
[
62
]
celec
— nezoraný kus poľa
[
63
]
Moja Semiramis nová!
— Semiramis, legendárna kráľovná Asýrska a Babylonska, známa povestnými visutými záhradami
[
64
]
máme v moci… slnce, jak Jozue staviť
— Mojžišov nástupca Jozue (podľa Starého zákona) s národom izraelským po dlhom putovaní prekročil rieku Jordán pri meste Gabaon (severne od Jeruzalema), kde došlo k boju so spolkom južných kniežat a s jeruzalemským kráľom Adonisedechom. Vtedy Jozue zvolal: „Slnce, zastav sa v Gabaon a mesiac v údolí Aialon!“ Tým chcel vysloviť túžbu rýchle zvíťaziť. Hviezdoslav použil túto obraznú reč na vyjadrenie túžby Alžbety Thurzovej uvidieť svojho muža.
[
65
]
liek z Gilead
— Gilead, Galád (neskoršie Džebel Džil’ad) bolo v staroveku zalesnené pohorie v Palestíne na vých. strane Jordánu, kde boli dobré pašienky; pohorie bolo známe lekárskou živicou. Hviezdoslav tu prirovnáva hojivý účinok kňazovej kázne k „lieku z Gilead“.
[
66
]
batár
— vysoký krytý cestovný koč, tiež voz s vysokými bočnicami
[
67
]
pajena
— z lat. pagina — strana v knižke alebo v liste
[
68
]
libačky
— na ženskom čepci ozdoby z jagavých plieškov alebo z peniažtekov
[
69
]
nesnice
— sliepky, ktoré nesú vajcia
[
70
]
parsún
— podoba, výraz tváre
[
71
]
jarka
— jarná ovca (jalová)
[
72
]
Dóža
— Juraj Dózsa r. 1514 v Uhorsku viedol sedliacke povstanie, ktoré však bolo kruto potlačené.
[
73
]
videl gvalt ten
— videl ten zápas
[
74
]
klopty
— výbežky čipkového čepca visiace na uši
[
75
]
budúnky
— budoviská, staviská
[
76
]
šteľky
— šteliny, tyče, triesky, rozštiepané polená
[
77
]
prefekt
— hlavný úradník (tu: na hrade), tiež náčelník posádky
[
78
]
prokátor
— prokurátor, štátny zástupca, právny zástupca; tu: obranca
[
79
]
šoltýs
— (z nem. Schultheiss) dedinský starosta, richtár
[
80
]
vystíhať
— skúmať, vyzvedať, vymáhať

--- KAPITOLA 7 ---

Imro Tekeľ
[
81
]
[
82
]
1
„… Zuzanka, ja ťa veľmi rád!
milujem, oj-hej! veľmi, veľmi…“
V checht deva. „Ale — naozaj?
Tak mladý! ešte učiteľmi
kŕmený… mal by lásky hlad,
milovať vedel?… Klát už v týčke?…“
„Skús!“ k nej sa primkol na lavičke
v záhradke. „Áno, pobozkaj
ma pekne…“
„Hájku! pánko, háj…
Pánici líškavé, vraj, šelmy:
zahryznú a — pád… žehre mať;
tých, dievča, varovať sa hľaď —“
„Ja nie z nich…“ zdýmol. „Pokušiteľ
nie, ver mi, zvodca, falošník;
som horlič lásky, krásy ctiteľ…
mi svedkom — čistý mesiačik!
No, božtek… či prv bozkám ja ťa?“
„Ta! neslobodno! Zjačím: ,Rata!…‘
že susedia sa zbehnú sem,
si mater zbudím — Zostrašená
vybehne, vdova bár, no žena
kazárka,
[
83
]
strmá… A veď viem,
že zo mňa, zo sedliackej panny,
len smiešky robíte si —“
„Ani
v snách, kráska!… Nech tu onemiem,
ak necítim tak, ako vravím,
a s rozumom, vedz, zrelým, zdravým —
I pevný je môj úmysel,
nímž na tebe som zavisel,
ni základ Čebraďa, driek, krov hen!
rozumieš?… Pochyby ma sprosť!…“
„Ah, hľadajte si sebe roveň —
Vznešených panien vôkol dosť
na panských dvoroch po Liptove;
kdekoľvek — šťastie pouhovie
vám vrchovate, ako hosť
len zaklopete… Ó, hej! dvere
hneď rozletia sa dokorán
i náručia: — veď pánov pán,
pán Likavy! on vojsť sa berie —
Hej, na záletnom skrútiac smere,
zamierte k hrdým kaštieľom!
Tá chatrč, ach, ľaď! pýta slamku
za latku — vetchá… (povzdychla);
nesúca ani za prah k zámku…
V nej dievka — sprostá —“ Zatíchla.
„Mne ty sa páčiš, jedine ty,
Zuzanka! Pletkou mne hoc svety
kol, v nich hoc kvety plevelom;
bo v lesku hrajú umelom,
nie rýdzom, ako kvieťa zrána
na poli, zmyté za svitania,
v ňomž márnej piežky
[
84
]
nezbadáš
krem prášku: i ten v lúčov kráž
povitý — Chalúpka však táto
svit ducha pre mňa, srdca zlato
schováva; a ten poklad máš
ty v moci, bytosť milovaná!
či Vestálke
[
85
]
ty rovná panna,
bdieš nad ním a či o ňom sníš —“
„Joj! koľká výška panskej reči!
mne nedostupná, závratná,
hoc na krielach dňa, krielach sna —
Vám podobných úst dáma svedčí:
i ľúbezná i výrečná…“
„Mlč. Nik ma v svete nepreprieči,
že ty i vyššie podletíš;
som skúsil — Vtedy skvitli zore
mi… Spomni: na zámockom dvore —“
„Hej, nosila som medokýš,
čo posluha, hen z Korytnice.
Pán kastelán nám kázal preň;
vraj, smial sa, aspoň do pivnice
ku traktám treba cválať mieň…
Viem, vzbĺkla som tam ani fakľa,
bo páni prekárali ma;
tak merali ma očima,
až som sa pozoru ich zľakla,
aj s krčahy, poď! v nohy hneď —“
„Nie, srnka plachá — nezabudni:
zastalas’ pri zámockej studni —“
„Za chvíľku do nej ponazrieť,
v to čudo dlhoročných trudov;
poobdivovať krásu budov —“
„I mne si dala odpoveď,
a milú… Vďaka!…“
„Za máličko —“
„Dosť pre srdce… Sem! sem to líčko,
pridusiť vtedajší v ňom pal —“
„Už som vám riekla: neslobodno —
Aj nie je vášho bozku hodno…
A potom čo by povedal,
keď o tom dozvie sa, môj milý?
Najmenej by ma zanechal —“
„Hach!“ vskočil pichnutý jak žialom,
po lístí zdupkal napadalom —
„Nuž, máš, ach! máš už milého?
Tak — u nôh umriem ti v tej chvíli…“
zosŕkal.
Hlas jej vlial mu sily:
„Nie! nie! som ešte bez neho…
Však milovať, vy… taký mladý!?
Pod noskom páper, holej brady —“
„Len pozri na mňa!“ vypäl sa.
„Tie prsia sklep, ľaď! trámce plecia;
na smreka sponášaný vzrast —
Či nie som, povedz, ako svieca,
pred sebou nezrieš zurvalca?
I keď som holobriadok: predsa
v tom srdci stržňom lásku nájsť…
Pomerajme sa! — Staň si vedľa,
mne zoči-voči, družička;
nech rúčka v ruke povyčká…
tak!“
„Krík, ah, pri vás…“ „Švárna jedľa!“
a cmuk! ju obe na líčka.
„Jaj, nieže…“ „Líčka zastudené —
nie ti je zima? Za jesene
list prší — vietor povieva…“
„Ba horí mi to — i to líce;
akiste mesiac prihrieva —
Mať, pravda, ušla od trlice;
na hostec, chúďa, trpieva…
No vám až žeravejú pery;
im letom jeseň neskorá —“
„Tým skorej zasluhujú viery,
že pravda, čo ti hovoria;
a, hádam, nie som potvora?…“
„A koľko, pánko, máte rokov?“
„No, hádaj!“
„Mrcha hádač som —“
„Už starôň! Stojím — v štrnástom…“
„Ah! — vrbiny duh u potokov —
Tak aspoň päť-šesť ročných krokov
ste uskočili pred vekom —“
„Naozaj, holubička biela? —
Ej! kebys’ bola uvidela
ma, keď som, ako parobok,
do cifrovaných belások
vyobliekaný, do haleny,
v krpčekoch, širák podperený…
hen prifrčal ti na zámok,
a peši! z Oravského zámku —
To bola cesta veselá
i povážlivá, akých málo!“
„A ja vás prísť ver’ videla;
ani by sa vám nepozdalo,
skaď?…“
„Nuž?… Som vskutku zvedavý.“
„Z vysočizného pántku-trámku!“
„Var’ z varty strážcu-anjela?“
„Ach — pre mať, že má tú zlú lámku,
som v brale vašej Likavy
zbierala na liek vranie salo —“
„Mne kyvkala vtom pozdravy,
šak?… Vidíš, kams’ už podletela,
kam z palôt tie sa neosmelia! —
A či som rúče vyzeral
v tom peknom kroji vášho stavu,
valašku v ruke ligotavú?“
„Sťa sedliacky kýs’ generál.“
„Nepovedz! Tedy šuhaj driečny?“
„Pre dievky veru nebezpečný…“
„Ah-ah! — Pre teba najmenej,
mládočka… Koľko rôčkov jej…?
Tiež chcem znať!“
„Už som zahádala…
A múdry, viem, že nezabol,
čo z trinástich až zabral škôl —“
„Ak šestnásť…“
„Preč, ach! od Michala —“
„Hí! si už taká babizeň?
Lichôtky všetky odvolávam
a k tebe, vieš, čo prirovnávam:
kôl heno v plote, v lese peň…“
sa zasmial; odrazil list v zletku
z jaseňa. „Porúhač ty kvietku,
iď!…“ sšomral.
Ona k lune zrak
uprela, sledujúc jej rezkú
púť prez hmly roztok po nebesku;
reč spríkrela jej nevdojak:
„Kto úteku liet zastať môže…?“
„Za rozdiel medzi nami! Ak
ty tak, ja na to: dajsabože!
Sme jednej vrstvy… Zajtra ti
prikvitnem, ako lásky vinník,
v ten malebný šat ubratý.
Za klobúk dáš mi rozmajrínik…
v znak —“
„Mráz mi skváril muškáty!
i karafiát chybí k perku —
Že zajtra? — Mať vás vykáže…
Ba nie! tá bude na jarmaku:
chce kúpiť škutinku už dáku
a do Hôd potom poživiť —
Ah! jarmak len hen — v Ružomberku;
no iste zájde navštíviť
si kmotry, tobôž totku Terku
vo mlyne: a tam, pravdaže,
kde toľký mlynský klekot-hrkot,
s mnohými čakáčkami v trkot
sa i jej jazyk rozviaže —“
„Nuž, zajtra, áno, na vohľady
k vám pribehnem, sťa mládenec
ten z onehdajška švárny, mladý,
hodený tejže do parády!…
A bude ti nám milá vec,
svet, Zuzanka, si sedkať v párku,
jak holúbkom dvom na konárku;
sa ráčiť, láskať vospolok
čo zaručencom k budúcnosti —
jej maľovať si obrázok
na grunte vôkol hôr, hoc prostý,
však plný pôvabov a vnád;
všeličo pritom spomínať,
i mať kde chodí a sa hostí…
Tak — dievka ty! ja parobok,
horiaci k tebe lásky žiarou…
naveky moja! jak ja tvoj —“
„Ja myslím, s takou hladkou tvárou
vám pristal by i dievčí kroj —
To krása! skôr, než mládenecká:
tak do čižmičiek od oplecka
si celú odedz predstaviac…
Zvlášť oblek môj, čo na nedeľu
nosievam — živôtok, haj, prác
na zázrak — sukňu zriasnivelú,
zásterku ľaliove bielu…
ten by vám!… Pravdu hovoriac,
z krásneho mladistvého pána
raz krajšia vyluskne sa panna!“
„Hoj! hupkom vezmem premenu
tú, môj ty výmyselník zlatý,
a ty, šak, šuhajove šaty…?
I budeme sa od hry k hre
preháňať, ako v detstva časy —
Ktovie, či k svojmu spaseniu
zas v náličnici dievčej krásy
nezmiznem v dnešku povíchre?…“
„Do dlhých kaderavých vlasí
vám vpletiem stužku červenú!“
„Na všetky tvoje dôvtipy
prikryjem! hoc i zúbky necer…“
— Zasekli vedľa paripy.
„Hej!“ vrkol zámocký pán Kecer,
„varené dlho — prekypí —
Čas, milostivý mladý pane,
ľúbostné skončiť hrkútanie.
Pán vychovateľ Absolon
až zúfa si — už ako on —
vraj, fučí: Radšej strážiť päť dcér!…“
„… Nuž, dobrá noc ti, Zuzanko;
spi sladko biele po ránko,
a — o mne snívaj, premilená…“
jej junoš. „Zajtra! — do videnia…“
Šiel. K ceste zbehol cez môstok.
Tam vyšvihol sa do strmeňa.
A oba jazdci vo výskok,
až noci mier zvrel okolitý,
iskrila hradská pod kopyty,
Likavský sádžu na zámok.
2
Od Brestovej v úsvit na Likavu
prihnal posol na spenenom koni,
z Oravského zámku nesúc zprávu.
Zhrkol most po burcovaní
ráznom. „Za ostražní páni!…“
posol zmrmral. „Tys’ to, Mocko?“
„Nie var’ Kušík, zbojník oný…“
„Nemrkoc!“ mu hajtman, Bocko.
„Radšej rec, čo ťa sem honí
temer za tmy ešte?
Čo nám vlečieš súrne za náveštie?“
„Zlý chýr, pane!… ako toho známku
nosí list, ľaď — čiernou pod pečaťou.
Cisárski už na Oravskom zámku —“
„Nepleť, chlape!…“ zdúpnel Bocko.
„Hockto som zas a nie — Mocko…?
Zaraz v schôdzu — všetci páni!
z písma zmudrieť pravdou svätou —“
Kapitán vtom, Nemešáni:
„Sem s ním!“ „Nápis…?“ „Pohnuls’ pätou;
mne by, hádam! veľa
cti — preds’ od Zmeškala veliteľa!…“
— V palote sa zhlukli. Blčia fakle.
Petrovský list číta… dva, tri razy
zalkne sa; kol pohyb; tváre zľaklé —
„… Zámok presile šlo vydať —
Krv nač darmo liať, škôd pridať
hradbám z pyskov strelných pekiel?
Smrť kde, život nezvíťazí…“
„Otčík zosnul…!?“ zúpel Tekeľ.
„Sestry?…“ „Pavol Esterházy
chráni ich —“ „Ten zradca!?“
Petrovský: „Cit, synku! Teraz — práca…
Hotový, toť, zámok ku obrane,
kapitáne! Kasteláne?… Má dosť
zásob, streliva?“ „Dosť, milosťpane.“
„Tedy v odpor pevný…?“ „Sťa Choč —“
„Čeliť, hej!…“ i Bocko, Bakoč…
„Teší ma váš prejav; veru,
držať ho i moja žiadosť —
Imro, ty…?“ „Za voľnosť, vieru
sto ráz vsadím život! mladosť…
(Vtom si utrel oči.)
Tyran, ten ma nikdy nezotročí!…“
— Deň zatým v krik stráž z bášt: „… ako rieka
hrnie vojsko! — jazda — pešiak — vozy…
od Kraľovian! —“ „Brestín! —“ „Martinčeka!…“
Petrovský: „Súd!… Posádka, vy,
smelo v spor!… a veniec slávy
vezmete — Čo číhač-sliedič
každý páč, vrah, Špork,
[
86
]
čím hrozí…“
„Zmnoží zápal,“ pán k nim, dedič,
„útok zvracať, kde nie mnozí…“
… A sťa obruč v troje
obľahli hrad cisárske hneď voje.
Výzva ide v zámok obkľúčený:
„Vpusťte kráľa!… Odbojcom síc’ beda;
nezostane kameň na kameni…“
Tekeľ: „Nikdy podobrotky!…
Nech váš pán probuje zlotky,
sídli vo Viedni či v Ríme —“
„V práve!…“ uj mu, „kto si nedá
práva…“ „Aj ho obránime!“
sbor v to, „bár by čertov črieda
útokom naň hnala…“
Zmar. — A tábor v rozruch zblízka-zďala.
Na Likavu strely začal sypať
z mažiarov, diel… Obhájci naň nazad…
Brán sa chce zmôcť; odrazí ho výpad.
Hurhaj. Rachot. Sipot svetiel
cez kúdol i snežnú meteľ…
Skydol pavlan, cimbur… v roty.
Tekeľ z valov: „Hurá! — Zmazať
fľak Oravy…“ „Na Sihoti
Zrínskeho sľub má nás viazať —
Žiť-mrieť odhodlaní,
vytrhnime!…“ zhorlil Nemešáni.
Bocko: „Ba tak!…“ „Z prenáhlenia skazu
vziať — hriech,“ Petrovský im. „Čas dá rady…“
— Svitol deň; však útok ustal zrazu.
Z doliny v pláň zástup schádza;
vojvoda ho doprevádza…
„Vidíš, synku! závet plní
Heister…“
[
87
]
Junoš z veže hľadí:
„Pohreb!…“ „Otcov! — Do kaplnky
v ctiach ho vezú cez osady —
Kežmarka tam…“
„Žiaľ, ach!… Duch však ušiel zmutám-putám…“
— Znova výzva — teraz od Heistera —
v zámok: „Kráľu pokorte sa kľudne!…
kým vám kalich pomsty nenameria —“
Zápor. — A už fundžia gule
na hradby. V nich ruch sťa v úle,
k obrane mu… Trpia bašty;
nádherný vtom, šust! krov studne…
a hrad hneď sa dymom zmraští,
hneď zas ohňom ostro zrudne.
„Strieľať!…“ Tekeľ zúri;
ale Heister troskoce až múry…
Večer. Koniec borbe-povíchrici.
V pustom sklepe, od požiaru spola
vidnom, dumia zámku náčelníci.
Tekeľ: „Brániť!…“ „Mne sa nezdá
smrť za skaly ni, toť, hniezda,“
Petrovský.  „Ti usúdenô
viac — a tu tvoj vzlet šír kolá —:
zachovať vlasť! — vieru — meno…
otcova jak, znáš, chce vôľa —
Ži tú pre úlohu!…“
„Slúchnem, ujko — poručená Bohu —“
… V tú noc — tábor spal už, dohorieva
vatra stráže — z okna zámku tíško
na smreka, sťa veverka, hup! deva;
zlezúc, k žriedlu kradmo schodí —
Do krčiažka načrie vody
a poď! badká sniežkom bielym…
„Kto tam!?“ varta vskočí svižko.
„Špehúň — lapiť!…“ „Stoj! bo strelím…“
„Ale…!“ „K vatre… hrdopýško!
Ktos’, skaď“ „Z Likavky hen,
dcéra vdovy — Neďaleko výheň —“
„Prečo za noci sa túlaš? povedz,
čo nie za dňa?“ „Vojakov sa bojím,
streľby — Moc ich, viac než kŕdeľ oviec —“
„Barkov var’ — Ďuf! kolem rožky…“
„Len či dievka…?“ „Rúčky-nôžky
neveľké —“ „I vrkoč má ti…“
„Pusťte!…“ sfrnká, „dosť už stojím —
Čaká liek, ľaď, chorá mati;
smädnú nech skôr ponapojím —“
„Aby neumrela,
bežže!…“ A tá, pravda, rada pelia…
3
V čižmičkách, klop! na podstienku,
a tam, ťuk-ťuk! na okienku —
„Kto to?“ v izbe skričí matka,
„ký beťah? čo za potvora?
keď ma takto v noci búri,
a vie dobre, že som chorá…“
„Zuzkina som kamarátka!
schodievame sa deň po dni —
Odpustite, totčička mi, —
hocako mi vás aj žiaľ je
pre ten hostec naničhodný
— bodaj zvirgal za kocúry! —
hlboko aj cítim s vami,
naozajst! mi verte; ale,
ako kury harabury,
nechodím spať… dievka mladá!
do roboty just tak rezká,
na tanci jak do kolieska —
Takej drepieť na sedale
v zime takto včas, ba hada!…“
„Haraburda! iba táraš,
daromne ma zahováraš —
A čo zháňaš? čo bys’ rada?
Rapoc! spať chcem —“ „Z priadok idem,
totka zlatá, práve z priadok,
so Zuzkou kde vše sa zídem —
Reku, čo to za poriadok,
opýtam sa, že tak dneska,
všetkým na div, vystala z nich,
veselých ver’ tiež a krásnych?
Doma je?“ „Hej, zadržala
som ju s kúdeľou už, aby
na údy, sťa ľad, sťa trieska,
chudé, studené mi údy
usilovne prikladala,
čo mi radia staré baby…
Čujem, zachrapla; sa budí —
A čo máš s ňou? Chytro povedz!
Spala bych —“ „Dosť smiešna to vec —
Mnoho u nás haravary
preto, liarma… máš! vraj, odej
plachtu si… si myslia, zlodej…
Zuzka tomu na príčine.
Včera v sprave na maškary
brúsili sme po dedine;
bratove som nohavice
pojčala jej… Tie chcem naspäť…
Podhodím ich do truhlice: —
pokoj v dome, smiech… Na špás pád!
Vari pikulík — zmok vari
z myších prevliekol ich dier ta;
bez nôh nemohli preds’ doliezť…“
„Šialenice! pobehlice!…
Zuza, vstaň! a odbav čerta…
A mne, devly, dajte zaspať,
keď mi trochu stíchla bolesť…“
— Zuzka vyšla predo dvere,
naplašená. „Ste vy, pánko?
Vy? Ach…“ pátra v nočnom šere.
„Neboj… ja som, ja, Zuzanko;
pomátal som, chúďa, matku —“
„Poznávala som, čí hlas je;
ale, Bože! o tom čase,
a na sebe ani šatku,
hoci zima — bez odievky —“
„Ako chodia — mladé dievky…
Zámok, vieš, mi obliehajú
Nemčúri — doň blesky vatria;
kustria sa,
[
88
]
keď dobyjú ho
(bohužiaľ, sa stať má zajtra
či dnes: neviem, noc je na čom…),
s ním že spolu i mňa majú.
Však im zuby klepnú tuho,
naprázdno… zlým obliehačom!…
S obrancov tam povedomím
šťastlive, hľa, ušiel som im:
dievka — s vodou zo studnice…
ako vidíš, v tvojom kroji —
(Zlatá odedz! Ďakujem ti
za záchranu do tretice…)
Ale po udatnom boji
som im umkol, po statočnom;
pravda, fígľom v čase nočnom —“
„Až vás trasie — zima —“ „Horký!
horúce mi… Skorej, viem, ty
zmŕzaš —“ „Poďte do komôrky;
mať nech spí si pri pokoji…“
„A nebojíš sa ma…?“ „Ja vás?
Nie ste vlk: — ham! chvatnúť za väz —
Poznám vás už; vylúčené,
šľachetný štep aby splanel…“
„Dôverivý — čistý anjel! —
Za mnou avšak podozrenie
tiahne rovno mračnej tôni;
nebodaj už po mne pašmú:
[
89
]
beda by!… viem, domu vášmu —“
„Zdá sa, počuť dupot koní —
Nech sa páči… Šukať
[
90
]
oni
nesmejú tu…“
Vošli dnuká
ticho-tíško. Sťaby lúčom
štelinou vtom zasvietila.
„Pusto, ach, tu…“ „Zlatým kľúčom
svetlicu mi otvorila
dobrotivá tvoja ruka;
s tebou raj mne všade… A veď
ani nechcem, duša milá,
aby žoldnierska tá háveď
vás hoc prstom dotýkla sa,
bohchráň!… Drahý otec kázal
(hrdoš!… a nie plazný vazal…)
žiť mi… v čom i iných spása —
Jeho, ach, už kryje hrobka;
pokoj boží bdeje nad ním —“
„Bol to pohreb slávny, divný!…
I mne nejedna sĺz krôpka
zhŕkla —“ On však pokračuje,
unesený duchom vládnym:
„Poručil mi slovom svätca:
neustávať vo protivni!
mužne čeliť zhubcom zradným
vlasti, viery… Preto, moja
hviezda šťastia, nárokuje
ďalšieho mu postup boja;
vráť mi šaty! — za parobka
napochytre preobliecť sa,
potom —“ „Pekný oblek!… tu je
uschovaný — zachovaný:
netýkaný matkou hoci;
kľúčik na ňadrách i v noci —
Širák s perkom z rozmajrínu
a — jaj! uvädnuté vcelku —“
„Nielen kvety — svety hynú!
Tvoj ja skladám — v ňom tiež ani
špirky,
[
91
]
konal bár mi veľkú
službu… Stred len ukrkvaný
stužky; prepáč —“ „Ani slova!
Vyhladím ju, ako nová
zligoce sa…“
S tým mu svieti.
Chvíľka, a je — preodetý.
„V tvojich očiek zrkadielku
vidím: chlap som… Teraz —“ „Čože
teraz?“ vzhliadla zadivene,
poopraviac fakľu žarkú.
„V svet sa pustiť v božom mene,
Zuzanka!… kým stíhač, áno,
nie tu kýs’ — než svitne ráno;
utiecť, sfujazdiť —“ „Vy? Bože!…
A kam?“ „Neviem. Kam ma oči
zavedú… Hej, do Kežmarku
prv —“ „Ďaleko, ach!… až točí
sa mi hlava — Neuvidím
nikdy viac!… riecť až sa stydím…
Ale čo tu dievka zmôže,
ani ovečka tá v cárku —“
„Nikdy ako nikdy. Vrátim
sa, hoj! moja radosť drahá,
po diel pozemského blaha:
tyranu len krivdu splatím,
netakšie! jak — na dereši…“
„A ujsť chcete?“ „Hoci peši —“
„Hrúza!… Nepustím tak, oj, nie…
Strýk náš hen má bystré kone:
zavezie… nie za náhradu,
to nie!…“ „Dobre. Po Mikuláš
aspoň; mám tam Rád, Ľub… zvaných
známych pánov… dám sa na nich.“
„K nemu!… ale cez záhradu,
nik nech…“
Prešli. Pes v brech. „Uľaž!…“
zahriakla ho. Zabúchala:
„Strýku, rušajte!…“ „Hou! Kieho
hroma?… Horí? Svet sa váľa?“
„Ani jedno —“ „Kto si?“ „Zuzka…
ako ste vy — Martin Húska.“
„A čo chceš, há“ „Pocestného
odveziete…“ „Ani za svet!
v búrkach tých —“ „Ba pôjdete ho
i zadarmo; poddaný ste —
Rozkaz… Skoro!…“ „Žena, zasvieť;
a ty pomôž, Pane Kriste!…“
Zblikal kahanček, sťa mrúci
zrak, a gazdík, odkašľúc si,
vyliezol.
„Von nie chuť z tepla —
Koho máš tu?“ V sluch mu šepla.
„Óvi! Vy to, vaša milosť?
Ale takto — v našských háboch:
fígliček? či náhodilosť…?
Oj, rád slúžim! hoc kýs’ slaboch…
Dnu však ráčte na chvíľočku,
pokým —“ Vošli.
„Synku, v sane
zapriahnuť skoč! Riady v štôčku…
Trpezlivosť; priam sa stane.“
„Šianam hlavy… u nás brloh
hodný v noci,“ hlesla žena;
„ani oprieť sa kde pre tie
holopysky…“ „Trochu kvočku
dáva,“ zžmurkal muž. „Iď, šmrloch!“
ona mu. Však,“ mrdol, „v lete
šop to, šuk! pod huňu sena…“
Tekeľ vážne: „Veď len, viete,
po Mikuláš, dobrý človek,
zavezte ma —“ „Daj sa svete!
cesty; vďačne! pokiaľkoľvek —“
„Syn nech ide,“ žena zrazu;
„ty si chrcheľ…“ „S pánom mojím
pofrčím ja! — Nepokojný
bol bych: žrebce vezmú skazu;
papľuh durí… mne dosť scmukať:
letia ani jasná strela —“
„Ale ja sa sama bojím
doma s deťmi — blízko vojny;
deň po deň sa blýska-búcha,
zima hoc, hrom počuť húkať;
utrápená som už celá,
pre blesk-tresk i slepá-hluchá…“
„Mlčže, starká! Pánboh chráni,
bez jeho nič svätej vôle —“
Tekeľ: „Ver’ sa i červ bráni…
Len nestratiť nikdy ducha!“
a mu z prstov párny dukát,
štrng!… po prostred skrúžil stole,
vo svetielku ligotavý —
No a žena, jak ich zhrnie,
muž bár zniekal — očistom var’ —
tomuto už sama vraví:
„Dobre povez! opatrne…
pán, kde chce, by došiel v zdraví,
s celučičkou peknou kožkou…“
Do okienka pozaškúli:
„Cup-druzg, pŕskot… zapriahnuté,
na moj’ pravdu! A nie somár
ani slimák… ani komár —
Stoja síce, sťaby kravky,
krotké, ale hore hlávky!…
náručný si hrebká nôžkou —
Od ovsíčka — ver’ nie dar mi;
ani sme nie na kradnutie —
bravy, hja! vypočinuté…
(Prasa, pravda, potom grúli,
naliate ak pomýj troškou.)
Hej, ukryť ich pred husármi,
Martin, trieľ!“ — Sa vyhrnuli
na dvor.
„Zbohom, dobrí ľudia!“
s citom Tekeľ. „Zuzanko,tiež
maj sa dobre! Boh ťa poteš;
úfaj, jak ja…“ vzal jej rúčku.
Čosi chcel vtom šupnúť do nej.
„V pamäť panne bezúhonnej…
patrónke mi u osudia —“
Odtiahla ju poľahučku,
osŕknuc len tíško, chúďa.
„Sadajte už, milosťpane!
Škoda času na spomienky…“
Slúchol. Zrobil, do halienky
zakrútiac sa. A cmuk! Húska:
„Hi! koníčky moje vrané,
horko-ťažko vychované…“
Tekeľ ešte zdvihnul širák,
ako sane zahli v cestu,
rypli v srieň a — švist! dol’ k mestu —
Stryná: „Dobrá noc ti, Zuzka!
Čajs’ ti bude tesná-úzka;
ba veď, môž’ už svitať začne:
aspoň na nebi hen — pýr ak —
Frnk-brnk! tedy potešenie…“
doložila uštipačne.
Mykla dnu, pričapiac dvere.
A tá stála, ani skala
samorastlá, ohromene.
Vposled scitla — späť sa zberie
do útulku u matere.
Sťažka cápka cez záhradu,
akoby len niesla kladu;
hľadá var’ i jeho stopy…
Chumeľ ich už zasypala?
ani tých že… nepochopí.
Ešte doma na podstienke
strnie sochou v noci šerej,
zrak v jej hĺbku vnoriac tichú,
nasluchujúc hluku v Mníchu
[
92
]
…
Nikde nič! len — v rozpomienke;
iba rozpomienku číru…
Chvíľka dala — chvíľka vzala!
Či by možno…? Neuverí;
veriť nejde — vernej ver’, jej…
Strhla. Kľučku chvatla dverí;
o studenú však ich verej
pooprela hlávku sirú:
srdcelomne zaplakala…
[
81
]
(r. len ostatných 84 veršov, dotiaľ I. vyd. ZSBH.)
120, 9: pobozaj —
pobozkaj
; 121, 1: nesvobodno —
neslobodno
; 121, 2: súsedi —
susedia
; 121, 22:
          do korán —
dokorán
; 122, 2: z rána —
zrána
; 122,
          9: bytnosť —
bytosť
; 123, 15: po listí —
po
            lístí
; 123, 29: najsť —
nájsť
; 125, 5: peší —
peši
; 126, 14: z jasena —
z jaseňa
; 127, 5:
          zajde —
zájde
; 128, 11: kto vie —
ktovie
(častica); 129, 15: súrné —
súrne
; 131, 1: po dobrotky —
podobrotky
; 131, 6: bárby —
bár by
; 131, 17:
          Zríňskeho —
Zrínskeho
; 131, 27: do káplny —
do
            kaplny
; 132, 26: švižko —
svižko
; 132, 27: špehún —
špehúň
; 134, 5: dneská —
dneska
; 136, 14:
          haveď —
háveď
; 137, 1: na ňádrach —
na ňadrách
;
          137, 33: peší —
peši
; 138, 25: nahodilosť —
náhodilosť
; 138, 31: trpelivosť —
trpezlivosť
;
          138, 32: bŕloh —
brloh
; 139, 9: od verša: „pofrčím ja! — Nepokojný“
          až do konca básne mali sme k dispozícii básnikov rukopis, preto odtiaľto na prvom mieste
          uvádzame text z rukopisu, kurzívou text v našej úprave; 139, 24: po prostred —
poprostred
; 139, 26: shrne —
zhrnie
; 139, 33:
          pŕskot —
prskot
; 140, 14: ufaj —
úfaj
; 140, 18:
          poľahúčku —
poľahučku
; 141, 3: zcítla —
scitla
;
          141, 11: strne —
strnie
; 141, 16: chviľka —
chvíľka
; 141, 22: srdcolomne —
srdcelomne
.
[
82
]
Imro Tekeľ
— Imrich Tököly (1656 — 1705) vodca povstania v
          Uhorsku proti Leopoldovi I.
[
83
]
kazárka
— prísna žena
[
84
]
piežka
— drobná peha, škvrnka
[
85
]
Vestálky
— v starovekom Ríme kňažky, ktoré na oltári bohyne Vesty (ochrankyne domáceho kozuba) udržiavali večný oheň
[
86
]
Špork
— cisársky generál (1597 — 1679)
[
87
]
Heister
— (1646 — 1718) gróf Sigbert Heister, cisársky maršal, bojoval proti Turkom a proti uhorským povstalcom
[
88
]
kustria sa
— chystajú sa, zastrájajú sa
[
89
]
po mne pašmú
— po mne pasú, hľadajú ma
[
90
]
šukať
— hľadať, prehliadať
[
91
]
ani špirky
— ani škvarôčky, ani zbla
[
92
]
Mních
— vrch pri Ružomberku

--- KAPITOLA 8 ---

Pani z Mahoču
[
93
]
Pani z Mahoču, vdovica mladá,
v žalobe od hlavy do päty,
čo deň k oknu si v jedálni sadá:
manžel kde na márach ustretý
ležal v paráde, kol rakvy sviece
v blku, obetne — (ó, čas jak liece
sprudka! líčka preds’ v slzách len moknú…);
a skaď v pohreb ho dvorania vzali,
s pompou i pochovali
v parku do hrobky — oproti oknu —
zavitej hrabových do snetí.
Prišli príbuzní. (Sirota bola.)
Vdovu si želali potešiť.
„Skroť svoj žiaľ… božia stala sa vôľa!
I kňaz ti prikázal nehrešiť
dlhým kvílením… Čím bol ti, vieme:
milý, dobrý muž… bližší však zeme
už, než… môcť zlaté jabĺčka snímať —“
„Mlčte!“ strhla sa. „Neviete — Mladosť
mne bol on! šťastie, radosť,
krem že stával mi za otca i mať…
Nuž, smiať sa? hulákať? pelešiť?“
Vkĺzli komorné, čeľaď tiež v zhone.
„Vznešená pani, ó, nekáraj!…
Sme si na chodbách mátožné tône:
svetla dnu, prosíme, vpustiť daj,
zdvihnúť clony, toť! — tma kde, prach: skaza —
čierny sňať povlak, kvety zmiesť: razia…“
„Viem, ach! smutno vám —“ spopod závoja
k nim; „no potrpte: čoskoro isto
rozpustia služobníctvo…
Iďte. Sieň tá je svätyňa moja —“
Obrátila k oknu obličaj.
Správca majetkov vkročil. „Ká škoda,
pokoj prerušiť! — Odpustiť ráč,
milostivá… lež prenájmy schodia,
obnoviť načim…“ „S tým teraz nač?“
hrkla ružencom. „Riad-sklad chce…“ „A veď
moje spustli by — znám drahú záveť:
mne ich nechal, jak srdce prv celé…
Ale nevyjdú, nie, vnivoč statky,
prídu, hej, pod poriadky:
zahája si ich — posvätné ciele…“
Vzdialil sa, očujúc horký plač.
Vtiahlo rytierstvo. „Vehlasná pani!
došli sme v dostihoch ku méte…
Ráč dať zatvoriť hostinné brány,
pošlúc nás, zbytočných, po svete —“
„Kam, ach…?“ odkryla dopoly závoj.
„Slúžiť cti, kráse… sláve kde za voj!“
vetil náčelník-gavalier. Bledý
skraňou mihol jej stín, zmrkal v oku.
„Staň sa, lež — až po roku —
Čím vás obdariť v spomienku, vtedy
rozpečatím jeho dôvetie.“
[
94
]
Po nich vbadkal dnu kastelán starý,
[
95
]
zhrbený, kol čela strúčkov lem;
kľúčmi zaštrkal, úzkostnosť v tvári:
„Vaša milosť, och! čo počujem? —
Beda! kam diem sa — taká keď zmena?…
Šesťdesiat… (capnul k nej na kolená)
liet varujem ich, no, tu! sú — kľúče…“
„Ešte maj ich len… (v slovách jej vrúcnosť).
Neboj sa o budúcnosť,
starký! Dožiješ v pokoji rúče —
Ľúto mi; ináče nemôžem.“
Rachot batárov. Šľachtické dámy
pred strmým zosadli zábradlím.
Hovor zaviedli, prehovor samý,
náhovor: ona kým medzitým
sedí u okna, na biely lakeť
hlavu opretú… „Drahúšku, a keď
bral si len krásu…?“ Precitla, stíška
odpovedala: „Chcel, aby zvädla…
(hru na kolbišti zhliadla)
v zápači cely.“ „Teda preds’ mníška…?“
„Rozhodne. Úmyslu nezmením.“
— Po zádušnej prv predstúpiť dala
junákom. Dôvetok v okamih
zrakom prebehla, a už ich zvala
do sklepov v úzadí priestranných,
vybrať si odkaz. Zbronelé líce,
vedie, zbroj kde, ich, do klenotnice,
v šatňu bohatú… Všade ich núka:
„Oku čo ľúbo, srdce čo žiada,
vemte si, dávam rada,
vlastne ctihodná mŕtva tam ruka…“
Vzali, šli, povďačný každý z nich.
Jeden len stojí v rozpakoch, váha,
krásavec: z Vyšňova Bohumil;
vzplanie, obledne: márna ak snaha…
Ona tiež prežíva tieseň chvíľ;
vpokon ozve sa: „Pane, voľ si! ber —
A či ťažký ti — či skrovný výber? —
Ak ľze, usnadním…“ „Ó, pani, keby
smel si voliť tak všetkého toho
vrchol!…“ „Hoc! čo jak mnoho —
Kde je…?“ Pri mne…“ „Ja?“ „Rec…“ „Verím, v nebi
súd, keď tak — srdcia i kodicil —“
[
96
]
Zbehli schodišťom zámku — brnk detvy —
nádvorím spechajú v šíry sad,
ktorý práveže zaodel vetvy
v nádherný z jemnučkých krajok šat.
Dlhá aleja — V skupine hraby:
v nich čuť smev hrdlíc, van šuští slabý…
i sú u hrobky. Na dvernú kľučku
zvesil flór… Oba vtom sklonili hlavy,
prosia mu veniec slávy;
skončiac, obrátia… v ruke už rúčku,
čomu i nebožtík čajs’ bol rád.
Priam osobníctvo v dvoranu zvolá.
„Otvorte svetlice dokorán!…
mrak stien von!… všade dať prostred stola
vázy! v nichž ľalia, tulipán…
A vy, rytieri! v turnaj, lov… ďalej! —
Hejže, čašníku! Tokaju nalej…
Správče! opatri panstvá, jak treba…
Každý, kto v službe, piluj svoj úrad:
budovať hľaď, nie búrať…
Toto kážem — nie sama od seba:
tak chce, toť! ženích môj, nový pán.“
[
93
]
(I. vyd. ZSBH.)
142, 9: dvorani —
dvorania
; 143, 16: nevyjdú, nie, v nivoč —
nevyjdú, nie, vnivoč
; 144, 15: precítla —
precitla
; 145, 13: krajek —
krajok
; 145, 23:
          prostried stola —
prostred stola
.
[
94
]
dôvetie
— dôvetok, závet
[
95
]
vbadkal dnu kastelán starý
— vkrivkal, drobnými krôčkami vošiel starý správca hradu
[
96
]
kodicil
— závet bez označenia dediča, tiež dodatok k závetu

--- KAPITOLA 9 ---

Jánošíkova stupaj
[
97
]
Hoj! boli vám to chlapci, tí chlapci hôrni,
za pasy, vo výskok, do každej roboty,
odvážni, nezdolní, nepokorní —
Hoj-hej! boli to na podiv zurvalci,
nie kýs’ len ozembuch, zajko tam, chriašteľ…
Navzdory zemanom, boháčom-bachráčom
v trest, bisťu! — bez všetkej bázne
bič, obuch, karabín pre trúdov životy:
navždy ich pamätal zámok či kaštieľ;
pritom i v najmenšom, ledačom,
kamarát rad-radom, železnej kázne;
chudobe-porobe — nevine naproti
zlatého srdca vždy — k okrutu na palci —
kedy — a kdekoľvek, v nešťastí, v neresti,
pomocní, láskaví vlastnej až do psoty:
pre seba doprosta — nedbalci…
… Akoby len boli z povesti
vytrhli na poľaň z čias Valibuka —
O nich si báji ľud, kukučka kuká…
— Jánske slnce ožiarilo štíty
Fatry huňatej, že každý zdá sa
tlieť, sťa žeravý klin v blankyt vbitý;
vzduch sa zlunil, vtáctvo brnká-jasá
veselo v ňom… A jak postupuje
slnce vyššie prez nebeské lány,
z tvári kraja vždy viac odhaľuje
rúšku z pár mu stkanú na svitaní,
akoby čo krok, ho k sebe zdvihlo…
až sa zjavia jeho letné krásy: —
Ťahy polí v zbožie poubraných —
z vŕškov čela oblúk, s hrdým na nich
svitom — spopod kernatých bŕv riasy
pozeravé vo svet vodné oči,
v nichž sa zablesknutím zhusta mihlo —
ako vzletné skráne vľúdne stráne
a či tulná úboč pri úboči,
kde je pobyt príjemný tak, sladký —
líca: nivy-lúky maľované,
na spôsob úst smavých s divým makom
rozkvitnutým… Stadiaľ, od záhradky —
briadky počnúc, sťaby za oblakom
ľahkým ľahký oblak, vánky vonné
poťahujú dychčiac, šepcúc vejú,
neviditeľný jak hráč by húdol —
Všade ruch, zvuk… Krpatejú tône,
blednú, rudnú — a či sa tiež smejú? —
utekajúc po výhone príkrom,
pahrbok sťa nos kde, k hájom i krom,
v húšť — nad čelom…
Dve skaliská čnejú
v totých horách, strmé, vežovité,
si oproti, zavierajúc údol
pustý medzi seba kliešťovite,
nímž si cestu razí horský potok:
revúc, čajs’ by svet naň nezabudol,
vyvádzajúc večné vlnobitie,
na každej pien tancujúcich motok,
s hrmotom sa rúti do doliny,
jakby miesto prúdov urvy z bralísk
gúľal-váľal… Temä oboch skalísk
sporastalo ihličím len zriedka:
včude civý stromok pojediný,
kriváň, strapáň — plechy štica všetka.
Na jednom z nich — vari pochod trudný
vypočinúť — silák, chlap, si hovie
(ako slnko práve o poludní),
nohy spustiac lengom nad priepasťou.
Hádal by si: valach! — chce si znove
zafujarať, s ozvenou sa častou
poškádliť, kým ovce zlezú pašu
po čistinách, zakľucnúc si v chvojí;
ten však pohnal ich už ku salašu,
do strungy, môž’, s druhmi ich i dojí.
Iný hosť to; svedčil by byť pánom
hôr kol, v sivú povypuklých výš, dol’
rozľahlých, jak nedohľadná chmára;
aspoň všetko pri ňom na junácky
veští pôvod. Košieľočka na ňom,
sťa čečina, vypŕskaná zjara;
driekom opasok… naň pozrieť ani,
tak sa jašú v slnci skvostné pracky:
za tým však tiež blýska pára pištôľ,
jakby i tá hlaveň bola krištáľ…
Kúsok nabok na kýptiku smreka
vykladaný karabín mu visí
za remenec — či je zlatou stuhou? —
Klobúk v tyle, za ním snietku z tisy,
sedí si tam ako zadumaný
orol. Hladkú briadku v pevnej dlani,
vzpretej na lakti, tak v hĺbku hľadí;
naslúcha var’, čo to frfre rieka?
prečo vĺn tie nešeredné zvady,
že až tá-tá, ako suka, šteká…?
a či šanty pozoruje pstruhov,
výskok, pochvat za mušlicou púhou?…
Vzozrel vtom; bo na proťajšej strane
naraz lomoz, druzgot na skalisku,
kostrbaté strômä rozkývané,
pohyb… Vidí postavu síc’ nízku,
ale valitú… tiež v silách chlapa;
a už si tiež na kraj skaly sedá,
ani klada. Lenive sa nahnul,
čapnul kaňák;
[
98
]
do kapsy si čiahnul,
pošukal v nej, a keď čos’ tam zlapá,
vyňal — Stupku, nohu, zdvihol leda,
vyzul krpec po odkrute návlak;
bľusky šuchol…
[
99
]
„Kto tam?“ tento zjačí.
„Ľaľaď!“ onen mu, „ký piskor vtáčí?
Varže za mnou až sem drábska pašma?
[
100
]
Zblíž sa ho… hoc chýrny lapaj, Pavlák!
valaška už hnevkať sa mi ráči —
Kto som? — Za otázka!… Ale na ňu
odpoviem preds’ skrátka: Rajnoha som!
a ty čos’ za…?“ „Ej no, nepoznáš ma?“
„Kriak mi zaťal… Uha! kapitáňu
náš, ty trôniš tam? Už lepšie vidím;
ale oklamals’ ma cudzím hlasom —
Prepáč! — na moj’ frajerku! sa stydím,
sekerku, toť!“ zrehotal sa z chuti,
kečky prehodiac vzad sťaby prúty.
„Kto by v svete neznal Jánošíka?“
duplikoval; „i tetrica v hore,
na vsi kura o ňom kikiríka,
a pávica v škrek až! v panskom dvore…
No, kde sme sa — nepribližne zišli;
nu-ľa! po rôznych sme prtiach vyšli —“
„A čo robíš? Odfukuješ?“ „Ja tam!
Rátam — mátam… krpec látam-plátam;
túlajúc sa, utŕžil som dieru
doň — ľaď! zíva pyskom nemóresným —
Že to brhlie
[
101
]
čerti nepožerú!
keď ho dajú ohrýzť kolozubom…“
Jánošík vtom vztiahol nohy; krpec
obzerá si — ten-ten — „Tisíc!… veru,
v podošve mi tohto nastal — srpec
hore rožky… Vres, hm! preto kliesnim…
Zájsť mu dať! kým nie spln… Čím však? lubom?“
„Nestaraj sa, kapitáne; hef! s ním,
[
102
]
zalácem — Prv tvojmu patrí flajster;
a že, Martin Rajnoha, som majster,
uvidíš —“ „Tej služby nedovolím —
No, máš remeň?“ „Bisťu! — od garbiara,
hrubáňa! až do deviatej kože
zašitého…“ zas sa pustil v rehot —
„Reku, toľko kožuchov, ver’! kára
vláčiť; ja sa v jednom ťažko tmolím —
Nuž, kto má ich deväť, vždy zvliecť môže
jeden… Zvliekol; a var’ zostal holým?
Ja tam —“ „Tak mi latu z neho prehoď!
Ale požič lapošky
[
103
]
aj, šidla,
dratvy — všetky kremeslá…“
[
104
]
„Nu, dobre,
o robotu švec že darmo žobre;
lenže ako? Keby mali krídla —
sojkine hen!…“ „Hádž, no! — Nie sú piera
ani žarnovy var’; kých sa nehôd
báť? Že potok skáče, gáni priepasť…?
Mierna ruka — oko nemôž prepásť
ihly —“ „Noženo!…“
A onen šmiera
jedno za druhým: „Tu máš, na! lap si —
Záplata dosť na dlaň šíre, rovne
mojej, šírej, ľaď! čo? keď len srpa
rožky —“ „Nazbyt! — Radodajný chlap si,
chválim ťa“, mu tento, ako schytal
rad-radom, čo od Rajnohu pýtal.
Pribral sa šiť; priložil… a kŕpa…
Rajnoha: „Ech! a ja na to kukať,
pleštiť len? Nek!“ do borsučej
[
105
]
kapsy
vpálil náhle — „Človek, vskutku, stŕpa;
kapitáne, trochu nešikovne…
no nič! — Ja si zatiaľ budem pukať —“
Vybral mechúr, práchno, kremeň — „Ach, no!
ocieľka kde? — Odpeľaná, ojej…!
bouprisám! Hodna bola dukát.
Prosím, kapitáne, ty zas svojej
požič —“ „Vďačne! odmenenie skrovné —
Hádžem, chytaj!“ a — prásk! mu ju v čelo.
„Potrafil si, na moj’ hriešnu! ciachno,
[
106
]
ani zďala o niekoľkých kročiach;
ale i ja… Tvrdá ako kremeň;
ale totu ešte tvrdší remeň:
neprebila — Len ma zasvrbelo;
aj sa, pravda, ziskrilo mi v očiach:
škoda! nestihol som pritknúť práchno…“
Zamĺkli.
Tam Rajnoha si puká,
Jánošík tu o dušu zas šije.
Vtom sa ozval: „Nuž, a vo Zvolene
ako? Lepšie dač sa ľudu žije?“
„Nespytuj sa… Mrcha pokolenie,
že mi hnev hneď krv do tvári vženie.
Vraj, iď, ,skade noha, skade ruka‘…
dobre ti ma nevykopli z obce;
hja, sirotu bez otca tam, matky —
Staň si, vraj, hockomu v Detve vedľa:
všetko chlapi vzrastom ani jedľa!
nie borovčia ledajaké drobce;
a ty?… vyššie tuť i dverná kľuka…
Vraj, si rástol, ako vidno, spiatky;
odkotúľaj sa hneď, krčah krátky!…
V rodisku tak ma ti privítali.
Vrknem: Ľúto mi vás pod poddanstvom —
Huk; ,0d teba by sme pomoc mali…?
My si sami poradíme s panstvom;
nás neľaká klada ani dereš,
rozumel si? A či sa už berieš?…‘
Ejha!“ sfučal dychom ťažkopádnym,
halúzky až zakývali nad ním.
„Nevďačný hyd!… V Terchovej, šak, ináč
prijali si chýrečného syna?
Nie nadutec, posmievač hen peský,
ani potuteľný upomínač
chatrné — jak u mňa — na poklesky…?
„Oj, nie! privítanka bola iná.
Do nohy sa zhŕkli na pastierni:
,Ochranca náš! náš obranca verný!
opatrovník!… nad richtárov sudca…‘
skríkali, až odraz od Rozsutca —
Nevedeli nájsť mi nadosť mena.
Matere v zdvih ponad hlavy deti:
,Aha, čača! slniečko nám svieti…‘
,Pačrevy, z rínt dolu!…‘
[
107
]
vrieskla žena,
,buchnát vsadím vám prv, ako sľúbim;
nevidíte zámkov našich pána:
hôr!?…‘ Dosť! — zdalo by sa, že sa chlúbim -“
„Nikam! Všetko pocta zaslúžená
pre nás — hôrnych chlapov kapitáňa…“
„Iba jeden mrmaj s perepúťou
skryl sa; podnes hanbí sa či hnevá,
hoc to dávna vec a, naokrúhle,
pletka: nehodna, toť, chvistek dratvy —“
„Nuž?“ „Corgoni, bavíme sa s chuťou…
Naraz škriepka! pre kumštík kýs’ z dreva,
kušu var’; som zabol na zádrapku…
Nasrdil ma; viem však, nemal práva:
i ja, chvat! mu z hlavy rändu, čiapku,
u stodoly blízkej plecom sprava
nadvihnem hneď výpustok ti plátvy,
a šmyk! ju dnu… Možno, väzí v uhle
posiaľ; vtedy trčalo z nej ucho —“
Rajnoha v checht, až mu triaslo brucho:
„Chachacha!… Ver’ — poprataná v truhle —“
„Tak za mladi pri rozume nie sme…“
„Má tiež plecia! nevyklaté — z ľadví;
nech odchlopí vrchnák, poklad vezme…
Pekný fígeľ!…“
„Ostatní, ejch! kde sa
bavia takto dlho?“ namrzený
Jánošík vtom zdudral. „Pri kolískach,
ohniskách, či kde…? Hja, dievky, ženy…“
„Ja, hľa! došiel — špica do kolesa —
Vlastne doma som len s tebou spolu,
kapitáne… A veď po rodiskách
rozoslals’ nás: krivdy slzy zbierať…“
„Mohlo sa už stať! Kratochvíľ nerád,
ako — tu-ľa! na košeli smola —“
„Pohrabať preds’ tra i v hrncoch, miskách —“
„Čo? nemáte u mňa hody všetci?“
„Chudšej chôvy zíde sa zjesť predsi…“
„O teľcoch, viem, reč aj, mačkách, kravách…
zájsť keď načim — na Kráľovu hoľu,
poradiť sa!…“ „U vysokej vatry,
blkotavej!… nových o výpravách,
šakže? — Všetok ľud náš bude hore,
v odiv, jak sa nad vidiekmi jatrí;
cez celú noc nebom ranné zore…
šak?“ „Tak! — Ale začínam už chripieť
z prekriku vôd; nechcem dostať pípeť —“
„No ja — tak mi, Bože, odpusť hriechy,
ako že mám nadovšetko mechy!…“
„Čuš! daj došiť…“ Jánošík mu sekne
rázne.
Rajnoha: „Len či dosť pekne
vypáli?…“ „Poď! prizri sa —“ „Hm! ako?“
„Preskoč!“ „Šír tú? — Ľahko sa to riekne
na tej strane… Či je z nás dvoch vták kto?“
„Tak si most sklep, prelož lavicu si:
hockde v lese nájdeš rúču dvojku,
abo utni z dvanástok dva kusy;
potom sa už preprav ako pánik —“
„To len tak! sťa zastrknúť si chvojku;
aj bys’ musel, ak tak prejsť sa musí,
požičať mi i svoj dolománik —“
„Tak daj pokoj! nevytrhuj z práce;
skončiť chcem!“
I Jánošík tu láce,
tam Rajnoha pipká si, hneď trávky
skubúc, hneď let pozorujúc kavky;
ľavou hnul vše, jak — že stehy ráce
a či z modra vyškŕta tú špatu…
Zrazu výskne Jánošík. „Ba srpec
zašiel za vrch! či — za tvoju latu.
Oprobujme rýchle!“ Zotkol krpec.
„Nežiaľ!…“ Vzhupol. Vyskočil a — cup! aj,
že až tupo zadunelo v skale.
Noha zaviazla mu. Trhol… „Stupaj!
pováž si, v nej ani — v masle —“ „Ale
v skale? Ozaj, taký že sa zavdá
otlak od tých našich krpcov-kapcov…?
To by div! čo svet raz poženie sem
na diváky: pastvu pre okále —
Šiališ!…“ „Jánošík je, skúsils’, z osôb,
ktorých slovo hoc, je číra pravda.“
„Rád bych vidieť…“ „Ta ti neprinesiem
s bralom ju, sťa s pecou by var’ farbak
[
108
]
—
Predsa patríš medzi hôrnych chlapcov,
a nie lajdákov hen, bojkov-chabcov;
poď! viď!…“ „Ako?“ „Radil som ti spôsob —“
„Nedobrý…“ sa škrabal. „Krky zlomiť…?
To je toľko, jakbys’ riekol: Strom, iď!…“
„Tož, si vrástol tam?… Ech, dívaj, ťarbák!
Ale nesmieš hnúť sa, kriviť, zhŕbať…
Varuj, he!“ a — po rozprahu ramien
ponad hĺbku, brnk! ni kameň z praku,
Rajnohovi však, cup! poza chrbát —
Ledva zbrblal: „A tu, šak, zas — šľapaj?“
„Plno! — v čuprinu som z machu mäkkú…
Hen tkvie v skale pravá — ta sa chápaj!“
„Skrahám od divu ti, kapitáne;
ja že — čľupneš ako kameň — ameň!…
„Ale, hybaj! — No, si popľuj dlane;
príklad máš… Či ešte poukázať…?“
a vtom, oblučne sa švihnúc nazad,
na druhej sa sviecou vztýčil strane.
Kríkol: „V stupaj potrafil som ti tú,
hlbšie nájdeš do skaliska vrytú —
Nasleduj, no!“ „Ach, hej! oprobujem,
len sa — posmelím a — oširujem…“
„Nešipli sa!“ „Už — už! —“
A sa mrví,
pery zavrznuté, v sťahu brvy,
rozohnal — v skok! s frungom váhou ťažkou,
údmi zdrugal vzdušnom vo vysoku,
v strečku kapsu lesklou pod valaškou…
presadil aj šťastne — vďaka vskoku,
zakvačiť sa stihnúc za roh skaly —
Nebodaj však s úlomom sa zvalí
v bezdno, Jánošík nech neulapí
zavčasu ho za obidve plecia;
tak, sťa račisko, mu na skalisko
zdarilo sa vyšmariť ho predsa.
„Uha!“ rykol. „Bol som smrti blízko —“
Vtom sa ustrel — „Uriekla ma! mrazom
ona ma to drgľuje a trápi —
Kapitáne! prvák medzi chlapy,
daj si ďakovať, toť! biednym väzom…“
„Nepleť! — Stupaj, aha! pozri, to je…“
„Óvi“ „Vidíš? —“ „Vidím — óvi! moje
koleno — tam hí!…“ „Čo za koleno?“
Ssŕkal: „Kalika som!… rozštiepenô,
vytknutô, joj! či skôr druzglo vpoly —
Nebudem už, ach! sa s tebou vodiť,
na Kráľovej nezakrepčím holi…“
„Ale ukáž! obzriem —“ „Omac slabko…“
„Ako felčiar… Neboj; budeš chodiť,
Hrajnoha, hej! — V puške sedí jabko —“
„Naozajst? — No, hneď ma menej bolí —“
Vstal, pokročil: „Ba hej, môžem peši…“
„Vidíš, a už začal si ma mátať;
no, a nejdeš chytro sebe plátať?“
„Zajtra len, keď trochu seba zvládnem;
azda dotiaľ dierou neprepadnem —
Len tie riady do hrtana kapsy…“
„Ocieľka kde?“ „V kapse kremeň hreší,
že je hlupší ako moje čelo —“
„Na moj’ pravdu, Martine! že — chlap si:
sťaby vtáča bolo preletelo…“
„Spokojný si? Hoj! jak ma to teší —“
„Poďme — na salaš!“ „Hoj, poďme, uju!…“
„Podistým už dosiaľ odvarili —“
„Veru, i mne Cigáni už kujú;
zíde sa mi, bisťu! črpnúť sily
za črpák,“ sa uškrel, „abych zmladol —“
„Ani nie dva?“ „Kapitáne, i tri!“
zrehtal sa, „bych do chôdze bol chytrý,
stačil za tebou a — neupadol —“
„S krajcom syra, šakže, sťaby chleba?“
„Na zájedku bol by primalučký,
kapitáne! k tomu — okruch treba,
môcť, juch! potom preskakovať bučky,
,od zeme‘ si dupčiť poľahučky…“
Pobrali sa zo skaliska nadol,
kľučkujúci sem-tam strmým rígľom
[
109
]
do doliny. Stadiaľ hore vodou
šibli púšťou-húšťou prosto, nielen
za prťou,
[
110
]
čo slúži miesto schodov
po horách — hneď vľúdnej po čistine,
úbočou zas v lezku neprestihlom,
prez úvaly, rokle nehostinné,
ako prišlo, idú… vpred ni jeleň
Jánošík si hravo zaberajúc,
a Rajnoha za ním kuľhútajúc,
[
111
]
predsa neraz štrknúc žartom-fígľom
sťaby zvoncom —
„Ľaďže! dubce-hrabce —
kde sa vzali?…“ „Presaď“! nezavadia.“
„Prvej musím polátať si kapce;
no, a darmo — od žinčice cvikom
do čungy, toť! zaštiepi sa vláda…
Ale bodaj ho i s Gajdošíkom!
Parom doň!… že nevedel už prísť skôr —“
„Prečo?“ „Zbojník! potiahol mi gajdy.
Hneď by sa nám ľahšie išlo hore;
veselie by svitlo salašníkom:
svatmi bziknúc z čečinovej chajdy!…
Ani nekyvkal bych o podpore
na valašku…“ „Veď ti nechal piskor —“
[
112
]
„Ba!“ zahvizdol. Rozľahlo sa v lese.
„Ticho! kukačka kým vajce znesie —
Vtáci, panáci, si teraz ,haju-
lulu‘… po obede buvikajú…
Zdurils’ ich, hľa! — Choď, ich utíš-uteš!“
„Ej, čo! Vetierky ich čičíkajú.“
Zhvízdal znova na ohnutom palci,
až to horou prenikave zuní;
„a nech drozdy im tam hvízdajú tiež —
Spáčov nerád!… ,Redikal sa Jurík…‘“
zadudal. „No, ťahaj!“ „Škrípe fúrik;
pomastiť tra, ako len i nohu —“
„Smäd má ktosi?“ „Kapitáne! i hlad…“
„Potrp, svrčku, no, a — napni struny;
ani chýru ešte o — hambalci
[
113
]
—
Doskoč vzrast! by darmo nečiahal si,
Martinko, vieš?… slanina raz riekla,“
Jánošík v smiech. „Hí! a koľké peklá
sme prebŕdli po samučičké dno,
po koľkom sa prekopŕcli stohu!
koľkým hájom pošukali v huni!
Kde ich čerti berú?…“ „Dlaňou prihlaď,
zahlaď chodidlom… Však iba jedno,
jeden ešte!…“
„Hop! na prievalci
tu sme,“ zvýskal-zdupkal, „chvalabohu!
Vyzvárals’ ma pod piest, kapitáne —“
„Za mnou vyššie! salaš na poľane.
Jurík, ruš!…“ „Fu! — priam sa poredikám;
ale od salaša vyššie nikam!
Úvrať — méta…“
Na vysokom grúni
pozastali, skaď je šíry výhľad
po vidieku. V pare hmýri-tenie;
polia v jase i zas v hrbách stíny —
„Kapitáne, ľaď! čo sa tam belie?
Sťaby kusy plátna rozvesené.
Rieky lesk, viem; ale to nie mlyny —“
„Nešiels’ tade?“ „Hej-no! na kaštiele
pamätám už — Trčia u doliny,
ňouž som čeperil sa na skalisko
to tam… Susedia; len či si prajú
priateľsky, keď sedia si tak blízko?…
V jednom čajs’ ma posiaľ spomínajú.“
„Po dobrom var’? — A či si im niečo
proti srsti, panským povýšencom,
vyparatil, keď si tade blúdil?
O chlapčenskom ak je kúsku reč — čo? —
hanil bych ťa, ako tam ťa hania;
aj ťa mohli poštekliť dať kolom —“
„Kapitáne, hoj! nie, bisťu! Len som,
navlas podľa tvojho prikázania,
ako sudca spravodlivý súdil —“
„Krátko rozpovedz!“ „Jak kráčam poľom
za cestou, ti starú stretnem ženu,
želiarku — až k zemi prikrčenú
vrchovatým trávy pod batohom.
,Ťarcha, totka?‘ rečiem. Zastenala,
zmraštiac tvár — ,A naraz toľko komu?
Vášmu bydľati…? Skôr kravám — volom —‘
Kývla briadkou, pokazujúc zďala
na majer tam zemianskeho domu.
,Odnesiem!‘ ,Nek.‘ ,Tak si vlecte zbohom!…‘
Tuliti! hneď za ňou paničky dve
skackajú vdol, sťa jahňatá, letky
zo zbožia si priberajúc kvietky;
hoci obe hodne odrastené,
na vydaj už súce. Zarazene
fľochli na mňa zrakom, ostrej britve
podobným, jak bol bych ktorá z mátoh
nočných — potvora kás’ prenáramná:
a ni lasice, šmyk! povedľa mňa,
koľajnitou ciestkou zutekali.
Blázni! vrknem. Po maličkej chvíli
obozriem sa. Babu dohonili;
a už jedna, za ozorný
[
114
]
batoh
polapiac ju, začala ňou krútiť,
sama harcujúc
[
115
]
si dookola,
až i na zem šťastlive ju zvalí —
Starká v škrek; tie však sa schichotali,
a poď! behom ku kaštieľu z poľa.
,Hrmen!…‘ skričím. ,Stojte!… Rúče nazad!…‘
Zdúpli. Ako zavrátené husi,
obrátili… Zbehnem, v ruke patyk;
vskutku, sa mi počalo ich ľútiť,
tak sa triasli… ,Nie som kňaz, vám kázať…
Rozviažte jej uzol, hľa, sa dusí,
chuderka… Ste vedeli ju zrútiť,
zdvihnite aj!… Darmo sa kto vzpiera.
Tak! — Panička, batoh — na chrbátik,
niesť, hej!… A vy, totka, kvietkový dar
podáte jej potom — u majera…‘
Slúchli, hádam!“ „Bude z teba richtár,“
Jánošík mu s úsmechom. „Znám kaštieľ.
V druhom podobný si čupí chriašteľ,
s ktorým zasa mám ja do činenia.
Trknem idúcky ti —
Len pár slovy —
Hajdúch zajal teľa sedliakovi:
zo škody, vraj; aj ho zadržali
na odplatu… Márne chodí žena
prosiť — márne v bráne žobrú deti
s uslzeným za teliatkom zračkom:
[
116
]
nepustili — Iste zarezali;
na pečienky radi takto berú…
Odkázal som ráno: ,Samotretí
prídem, pane, k vám dnes na večeru!…‘
S tebou, synku, hej! a — so sedliačkom —
Čo sa divíš? — Pôjdeme ta sami,
ako zmrklo, v kaštieli sa svieti;
tvoja valaška a zbroj, toť! s nami:
dostačia, hoj! za uzdu tým vtáčkom —
Nebudú sa sami kochliť, žrúti,
aby sa im vyklalo var’ rebrom:
traktu dajú… Sedliak zje si z chuti,
len ty podbaj, že sa neochváti;
zaplatia i za teľa mu striebrom,
akže bieda u nich o dukáty…
Tebe však včuľ o večernú pašu
nejde; nuž, keď poludienok chybou,
hore, Jurík!…“
Došli ku salašu.
V brechot psi. Im Rajnoha: „Pes psu brat:
nuž, kuš každý! Zaskuč pekne, chvostom
zmrdkaj…“ Jánošík však: „Daj Boh šťastia!“
k bačovi, čo stál už pred kolibou;
z nej, môž’, vyšiel práve proti hosťom.
„Bože, daj!“ mu ten. „Aj nemôž’ ubrať
z neho príchod takého, ťaj! pána
skôr ho zdužiť, že jak z vody vzrastá;
teším sa už vopred z požehnania!…“
(Poznal hôrnych chlapcov kapitána.)
„Ste už odvarili?“ „Isteže! ľaď:
nabumbaná v tôňach drieme čeľaď;
práve, reku, zdurím ju ísť, pásť ta,
keďže slnko zahlo za prť šikmú —“
„Žinčice však zbudlo?“ „Aha! v kotle
koľko… ohník teraz pod ním dotlie —“
„Za črpák sem!“ „Oj, viac!… urda číra;
[
117
]
prejesť — rozkrájam hneď hrudu syra!“
„Slúchaš, Rajnoha?“ Sa uškrel, škrobnul:
„Bisťu! bych si glgnul už i zobnul —“
„A čo trčí za kosť z nej, sťa lýtka…?
ako ryba z vody, keď je plytká;
z čoho, majstre?“ hrozí Jánošík mu.
„Zdá sa, zahli sme tiež na prť šikmú —“
„I to zájedka, hľa, chvalabohu!
Z jarky…“ bača tak. „Hm!…“ Po pomlku
ten zas: „Na moj’!… odňali ju vlku —“
„Chúďa, no!“ „I zlomila si nohu…“
[
97
]
(I. vyd. ZSBH.)
146, 1: Janošíkova —
Jánošíkova
; 146, 7: zemänom —
zemanom
; 146, 9: pre trútov —
pre trúdov
; 146,
          19: na poľan —
na poľaň
; 147, 5: obluk —
oblúk
;
          147, 9: skrane —
skráne
; 148, 18: z jara —
zjara
; 148, 20: präcky —
pracky
; 148, 22:
          kryštal —
krištáľ
; 150, 26: žernovy —
žarnovy
;
          151, 4: pľaštiť —
pleštiť
; 152, 10: v Ťarchovej —
v
            Terchovej
; 152, 12: posmeváč —
posmievač
; 152, 16: sa
          shrkli —
sa zhŕkli
; 152, 20: najsť —
nájsť
; 153,
          30: všetek —
všetok
; 153, 31: jätrí —
jatrí
;
          155, 1: ľajdákov —
lajdákov
: 155, 2: vidz —
viď
;
          155, 6: kríviť —
kriviť
; 155, 11: z mochu —
z
            machu
; 156, 9: v poly —
vpoly
(prísl.); 156, 16: peší —
peši
; 156, 36: primaľučký —
primalučký
; 157,
          3: poľahúčky —
poľahučky
; 157, 8: za pŕťou —
za
            prťou
; 157, 20: od žintice —
od žinčice
; 158, 28: hmyrí
          —
hmýri
; 158, 36: súsedi —
susedia
; 159, 11:
          spravedlivý —
spravodlivý
; 160, 34: za úzdu —
za
            uzdu
.
[
98
]
kaňák
— širák
[
99
]
bľusky šuchol
— bľusknúť, živo pozrieť; hodil pohľad
[
100
]
až sem drábska pašma?
— až sem majú chuť ísť drábi za mnou?
[
101
]
brhlie
— kamenisté úbočie
[
102
]
Hef! s ním!
— Sem s ním!
[
103
]
lapoška
— obuvnícky nástroj
[
104
]
kremeslá
— remeselnícke (tu obuvnícke) nástroje
[
105
]
borsuk
— jazvec
[
106
]
potrafil si… ciachmo
—  potrafil si presne, ako na značku
[
107
]
z rínt dolu
— dolu klobúky z kotŕb
[
108
]
farbak
— posúch
[
109
]
rígeľ
— rovná vysekaná aleja, cesta v lese
[
110
]
prť
— chodníček v lese, alebo na grúni, ktorý najčastejšie vyšliapali ovce
[
111
]
kuľhútajúc
— pokrivkávajúc
[
112
]
piskor
— píšťala na gajdách
[
113
]
hambalec
— žŕdka, na ktorú v komíne alebo v udiarni vešajú údeniny
[
114
]
ozorný
— ozrutný
[
115
]
harcovať
— poskakovať
[
116
]
za teliatkom zračkom
— pravdepodobne za vyjašeným, vyjaveným teliatkom (s vypleštenými očami — zrakom)
[
117
]
urda číra
— vrchná časť žinčice

--- KAPITOLA 10 ---

Pomsta mŕtvych
[
118
]
„Miesto! miesto na cmiteri
boháčovi!
Za živa bol vážny, miery
na okovy;
[
119
]
patrí sa, i po smrti by
do rozlohu, do pohovy
na priestore nemal chyby!…“
Šla z bránice prímluva k zástupom v hroboch.
Čajs’ palier či hrobár tak? a či vzkaz oboch? —
A lenže sa ,bim-bam-bom!‘ ozvalo z veže,
priskočili odsiažiť, ustlať mu hrob
stred cmitera. „Potiaľ rež! —“ „Joj, pane, nieže!
veď hroby tu —“ „Zapadlé! Zatni a kop;
dosť drichmali, hniliaci: — s kosťmi ich k plotu!
Aj v živote vychodia na takú psotu…“
I duní zem. Spreryli za radom rad;
s ustrnutím šmierajú črep tu, tam hnát …
„Len veselo z hrudou von! z čela hrk! krôpke;
pomyslite, chlapci! ak poklad tak dnu —
Hej, ešte dnes musíme k samému dnu
grunt založiť k širokej, vysokej hrobke!
Pst! — boháč už nehľadí na odmenu…“
— Ku polnoci zatým škrek v cmiteri, lomoz.
„Kde čeľusť mi, záhlavok?…“ „Mne píšteľ zas?“
„Mám lopatku! — no mi ju nasadiť pomoz! —“
„A obratlík niekto môj nezavzal z vás?…“
„Hu! sto striel doň páralo, v sitne kde včera
okovaných! aby doň, do kazimiera!…“
„A kde sme to?“ Mesiačik vykukol z chmár.
„Ľaď, ohrad tu! — Bol z vás kto samovrah var’?“
„Nik!…“ „Za mukou spali my — Luč! domov poďme —“
Odcápkali; mnohý však v kadlub tam, bac!…
„Ná! podsadnúť idú nás…“ „Hájme si plac!“
„V šurd
[
120
]
násyp toť, susedia!…“ „Podstav tiež zhoďme!“
No úder vtom na zvon; i nestihli viac. —
„Miesto! miesto na cmiteri
boháčovi!
My sme jeho pionieri;
príkrov nový
staviame mu, lôžko clonné,
kde mu ani lazárovi
bude v Abrháma lone…“
S tým bránicou vpálila včerajšia čeľaď:
v kraj pokoja robotný hurhaj i nelad —
A ako zas v nárek sa pustili zvony,
ulievajúc v hranu svoj trojaký zvuk:
na podzieďke murujú, lepia už oní,
tí hrobnicu stroja, zvlášť umelých rúk,
prv odkľudiac úšust hlín — „Odkiaľ, hľa, kosti?“
„Vieš? chachacha! — ohryzky polnočných hostí!…“
I v úle jak na pláste hromada včiel,
z nich každý svoj piluje na diele diel.
„Tak, majstri, tak! Hor’ ich, tie piliere, steny!
sklep, rakev kam uloží pohrebný žiaľ;
štít pod oltár, kresaný z malebných skál,
dnu s patróna obrazom nevšednej ceny:
dnes všetko to!… Boháč, ej, spal by už, spal…“
— O polnoci kostlivci zhŕkli sa znova
do obrannej roboty. „Počkajte len
za chvíľku“, k nim rebroň kýs’, „na dve-tri slová:
Kto poznal ho, čo nám preň pretrhli sen?“
„Nepamätáš obludu?“ zhíkali v hluku,
„to srdce sťa zvariak? tú hrabivú ruku? —“
„Na Dušičky nečuls’ ston vdov, sirôt plač?“
„Ba drak bol to!“ „Logaj sĺz, mozoľov žráč!…“
Trh vetra vzal kliatbu z úst… „Dosť bolo v žití
krívd od neho, útiskov! —“ „Klieští jak, krýh!…“
„Hŕŕ!…“ Zdupkali na krypte; do protivných
stien vzopreli kolien, píiec kĺb zanovitý…
Však zvon vtom ,tlk!‘ Prerušil v búraní ich —
„Miesto! miesto na cmiteri
boháčovi!
Kto nevidel, neuverí:
Sťaby slovy
vyčarený, v krátkej chvíli
kaštieľ sa mu dohotoví —
Rušaj, boháč, do mohyly!…“
V smiech chasa, keď v rytmoch tak zakrákorila;
hja, o smrť sa nestará mladosť a sila —
A ako sa zvonu zvon ohlásil zvaný,
i kladivká v remesle zrýchlili tep.
Čo šichníctvo, vrtí sa po roštovaní
[
121
]
so stavivom na vrchný oblučný sklep:
makovicu s cimburím na spôsob zubov,
archanjela v temeni s vzkriesenia trúbou —
Z alabastru urny už na uhloch zrieť;
tí v prôčelí cifrujú ružice kvet…
až v slnku zhrá stavba ni ľalia biela!
„Oj, teším sa ochote vašej i sám!…
Sme kumštári! — namiesto náhrobku chrám
čnie, chválne čo žiari i na staviteľa —
A boháč, haj! bude zvlášť povďačný nám…“
— Za búrlivej polnoci umrlci vstanú
a zahrozia frungáľmi
[
122
]
… „Pospolu v sbor!
oboriť sa na pyšnú budovu —“ „Na ňu!
kým neudrie jednu —“ „Hej, zrumiť ju skôr!…“
„Tam na svete v strachu mu ustupovali:
tu nie…“ „Tu nie!…“ „Rúcajte! — hŕŕ! od povaly —“
„Do stĺpov sa! výklenkov —“ „Do vežičiek!…“
I jak noc vše na záblesk pozdvihla viek,
tu vidieť: tých vyraziť vo zdive štrbu —
tých piliermi drmať — tých mlátiť zas v baň…
až s rachotom hromu, jak ozvenou naň,
na mizernú všetko sa stroskoce hŕbu!
„Máš! palác svoj…“ „V cmiteri takýs’ ty pán!“ —
„Miserere…“ zaúpelo
[
123
]
žalmu slovo;
zvonia: vezú mŕtve telo
boháčovo.
V čele s kňazmi zástup dúži
— koruhvy v let nehotovo —
k cmiteru sa zvoľna plúži.
Nik v bránici nezvolá: „Miesto mu, miesto!“
Pre každého bolo tam, bude i jesto —
I ,Requiem…‘
[
124
]
odznelo za chvíľu krátku
u hranice v pošmúrny zániku kraj.
Pochovali boháča, ale dľa riadku
len, k ostatným zosnulým: dočasne vraj…
— „Pán staviteľ“, dedič tak, „veru bych zakliať
mal… Škoda i posmech ký! — Prečo? Bo základ
bol pod hrobkou nanič!…“ „Nie; sypká však zem,
prekopaná…“ „V spodku preds’ celina, viem —“
„A potom tá víchrica… otras aj zeme…
Toť, vývraty líp kol! sťa bútľavý plot,
i jakby nie kamenie?“ „Svoreň nie drôt
hen kol hrnca —“ „Mudrujme aj, ako chceme:
nepohýbať mŕtvych…“ „Eh! povery plod —“
— A od tých čias v cmiteri v tú istú dobu
čuť veselie. Kostrúni pri huku sov
plesy-besy stvárajú okolo hrobu
boháčovho, tancujú, prez čerstvý rov
kotrmelce sádžu; čo zmyslí si žiadosť,
obracajú divokú na škodoradosť…
„Hľa, boháčku! prachár si, ako i my —“
„Jak spí sa ti v riadočku s chudobnými?“
„A statček tvoj: črviačky jak sa ti vedú?
Len z podbrušia, z lalku im…“ Pokročme v hrách!“
„Cit! Kuvik ,kvik‘?“ „Ale čo, jeho to ,ach!‘…“
„Tak?“ ziskril im hryz — „Aha! cíti už biedu…“
Checht tiahly — až zamĺkne v rozvalinách — —
[
118
]
(I. vyd. ZSBH.)
162, 4: zaživa —
za živa
; 163, 10: súsedi —
susedia
; 165, 22: korúhvy —
koruhvy
; 166, 9:
          črstvý —
čerstvý
.
[
119
]
okov
— miera na tekutinu (56,6 litra)
[
120
]
šurd
— skálie, štrk
[
121
]
roštovanie
— reštovanie, lešenie
[
122
]
zahrozia frungáľmi
— palicami, tu možno vlastnými rukami, ktoré im frungajú, opálajú na kostre
[
123
]
Miserere zaúpelo
— Miserere — zmiluj sa, začiatok žalmu, spievaného pri pochovávaní mŕtveho
[
124
]
Requiem
— katolícka zádušná bohoslužba; názov podľa začiatku žalmu „Odpočinutie večné daj mu, Pane“

--- KAPITOLA 11 ---

Polyxena Párnická
[
125
]
Párnických Polyxena,
to na chýr panna driečna,
zlať vlasy, líčko ruža;
i na vydaj už slečna:
len pohľadať jej muža,
hodného zaľúbenia! —
Preds’ porekadlo hlása:
kde údelom je krása,
tam nepotrebno vena.
— „Chráň sa mi ohorenia,
labúťka!“ mať tak k dcére;
„i od prachu chráň rúčky:
v tom sa len kura perie —“
„Veď čistím poľahučky,
a v sádku stromy tienia…“
„Cit! — Keď aj pláškou zdá sa,
vedz: pokladom je krása,
kde slúži miesto vena.“
Poslúchať naučená,
hosť bola v dome potom,
samučká kratochvíľa;
sa hrala so životom,
o zámkoch, princoch snila…
„Môj župan, Polyxena!“
však mať hneď: „Na to slúžka!…“
— I zrkadlo jej šušká:
skvost — bez práce i vena —
„Oj, bude z teba žieňa!…“
pritiahla dcéru mati
na diván k sebe; maňká
ju — „Budeš, lúč náš zlatý,
najmenej — vicišpánka!
Skôr ešte — osvietená;
čo, apuš? — Veďže hlás sa!
Šak, tej, jejž venom krása,
netreba v zlate vena?“
Zahmkal z polosnenia
pán starý, čupiac v kresle,
z penovky bafkajúc si,
a brvy stiahol vzneslé.
„Ej, či ťa upier dusí?
Si mi ty za ozvena! —
Nič to; čuť už i z kriačka,
že naša jedináčka
má v kráse dostač vena.“ —
Šla prejsť sa Polyxena.
Kým vídať parazolku,
mať v okne — „Bolduš, ó, rec
už raz!… Mám starosť koľkú!?“
„Nuž?“ „Vydaj…“ „A čo, švorec
vziať, doviesť zaťa, Lena?
Kto po opici lačnie,
nech štekne, dám ju vďačne,
len — nevystíhaj vena!“
— Rodina rozvetvená,
hať teták, strýk, uj, sváčik
zasadli do porady;
ten taký radí háčik,
tá tej sa chytiť vnady.
I rokujú a mienia.
„Var’ z bratiankov by ktorý…“
No pani zahovorí:
„Netreba kráse vena!“
Bál stoličný! tam ženia
i vydávajú, áno! —
sa vposled zrozumeli.
Náhončím prikázano,
naň zozvať vidiek celý,
zvlášť švihač do ženenia.
Ba trh! kde toľká chasa —
i dokáže sa: krása
nepotrebuje vena…
„Hop, starký, do strmeňa!
Poď…“ „Počo?“ „Vidieť dcéru
si, z rúk jak do rúk lieta —“
„Podobne hastopieru —“
[
126
]
„Páč, nie je anjel?“ „Že tá?“
sa uškrel. „Marmuriena…
Nuž, di! hoc — na dereši —“
„Teba len fajka teší —“
„Tej nemusím dať vena!“
Mať sladko vytržená,
čo počať, nevie ani,
jak ples sa zvlnil vôkol;
k nej hrnú mladí páni,
a každý, brnk! ni sokol
v let a s ním Polyxena,
podňatá kolo pásu —
Nie blysk, lež cenia krásu!
bár nemá truhly vena.
„Mrenička z víru, mrena,
čo vravel — neoklam ma! —
ti v tanci švárny Eduš,
Ďorď, Kolman…?“ „Ach, nič, mama,
tak na smiech…“ „Len sa neduš!…
Je žart sťa hravá pena;
však pod ňou — vášeň kvasí —
Viem, prídu o sľub krásy
i bez vábidiel vena.“ —
Sťa lovci na jeleňa,
čakajú na pytača
netrpezlive obe.
„Ach, Boldko!…“ „Starosť väčšia,
čo, po bálovej próbe?
Hľa, rozmaznané šteňa!…“
„Joj, ukrutník! nie človek —“
„Krúť-nekrúť — akokoľvek:
ja nemám s dievkou vena!“
Hurt na moste. „Koč, Xena!
Pobehni na altánku,
[
127
]
kto to? Čuj! dupot štvorky —“
Šla. Prišla, kúšuc v hánku:
„Že kočiar, štvorka — horký!
Len kolimahy
[
128
]
Beňa.
Klaňal sa po nečase —“
„Ech, ďad! čo kravy pasie,
tomu len — vemä vena.“
Od okna rozčúlená
si k oknu matka chodí.
„Ľaď, jazdec! — A on práve…“
„Od slúžky pýta vody? —“
„Za košík na zábave
akiste — Krásna scéna! —
Grobian! tak ťa hryzne…
Nu, márnik dedovizne
i materinho vena!“
Roh stúkal, ďavká fena
v chrastinách nad priekopou.
„Či poľujú tak blízko?“
„Veď tým len puška, kopov…
To staré mládenčisko
na iné nemá zrenia,
krem mešca… (fľochla z boku
na dcéru, slzu v oku);
poľovník na zver, vená!“
Už im čajs’ do zblaznenia.
„Čo, splesnieť na dedine?…
Pôjdeme, holúš! inam,
kde spoločnosť ti kynie,
nehádžu perly sviniam,
šak, apuš? — Hluchá stena!“
„A kde máš na parády? —
Z pláce mrieš temer hlady: —
tá — otelečkou vena?“
— Rodina zhromaždená
zas tvrdú lúšti hádku;
kde, šuká, spôsob? cesta…?
Rokujú za poriadku,
až vyrknú: Do veľmesta
s ňou? s pannou stavu, mena —
„Hej,“ mať tiež, „na karneval!“
„Zač!?…“ otec. „Predáš ,Prieval‘;
netreba kráse vena!“
Hodvábov ani sena…
Z nich na odedzi vnadnej
päť ševkýň badká-čarká,
a Boldko šomrie v zadnej:
„Ostatná v čerty škvarka!…“
„Uvidíš, na kolená
pred krásou gróf tam klesne,
a i nám slnko blesne
i bez dôdavku vena…“
— Mať celá očarená,
v raj vošla s dcérou, verí;
dám údiv sšumel vôkol…
K nim hrnú gavalieri,
znať… gróf… I ten sťa sokol,
huš! a s ním Polyxena,
objatá v štíhlom páse…
Tu holdujú, hľa! kráse,
bárs nemá skrine vena.
Ni v kráži oslávenia
si Polyxena dvorí;
k nej zbožňovateľ ziera
nahnutý do pokory…
Hoj, získa, čo chce, dcéra!
či triumf neznamená,
len mihalnicou pohne?
Kde pôct tých pália ohne,
dym mamona tam vena!…
Však vavrín nezelená
tiež dlho, trofej z bálu:
opršal — prútik holý —
Šla povesť, trúbiac chválu
po šírej metropoli,
až puk! ni banka sklená…
Jak udretý by vrecom,
lev plesu mrdol plecom:
vraj, rámec chybí vena…
— „Och, mrzká v svete zmena!…“
mať horekuje v ceste.
„Nie krásu, kus chcú zlata…“
— „Nuž, čo tam vo veľmeste?“
z dvier Boldko. „Nič, šak, zaťa?…
Ja mám ho! — od koreňa
náš! — Evžen, kancelista;
[
129
]
s ním aspoň — kaša istá —
Prisahal, nechce vena!“
Xenuške do omdlenia,
Lenore do rozpuku,
jak schodia z korby… „Synu,
skoč pomôcť! podaj ruku —“
Pobozkal materinu.
„A tvoja, Polyxena,
šak, moja?“ — „Mama! čože…?“
„Ach, sama neviem, Bože! —
keď chúďa, nemáš vena —“
[
125
]
(Rukopis len prvých 9 veršov, ďalej I. vyd. ZSBH.)
167, 15: poľahúčky —
poľahučky
; 168, 14: z peňovky —
z
            penovky
; 170, 12: netrpelive —
netrpezlive
; 170, 28:
          rozčulená —
rozčúlená
; 171, 2: deďovizne —
dedovizne
; 172, 24: poct —
pôct
; 172, 31:
          baňka —
banka
.
[
126
]
hastopier
— netopier
[
127
]
altánok
— záhradná  besiedka
[
128
]
kolimahy
— vozík
[
129
]
kancelista
— nižší úradník, správca pomocného úradu

--- KAPITOLA 12 ---

Pán Boldko
[
130
]
Pán Boldko si sedí na trnáci,
[
131
]
z penovky
[
132
]
si bafká.
Vzhliadol: vzduchom tmaví krúžia vtáci,
popri vrane kavka;
pretekajú sa a škrečia-vreštia.
„Bude pľuta,“
[
133
]
nahlas húta;
„pľušť, hm — dážď sa scedí na motúzy…
Ninka, čo ty, ehe! na náveštia
krkačiek tých zhora?…“
Dym odfúknuc, čutorkou
[
134
]
si fúzy
popohladiac, fľochol do pitvora,
skaď čul šliapot — škamrot: ,Suka, beštia…‘
I zas škúli vtákov na krútňavu.
Ťupla na prah, do obrusa hlavu
zakrútenú, ruky krížom nazad;
sštrkali až za pásom jej kľúče.
„Či som striga, hoc i stará stvora,
veštica, há, ako horeká tie
kostrbaté, papuľnaté
veternice,
[
135
]
tuláčky i rákošnice…?“
[
136
]
začala mu od chrbta v sluch kázať
kamdiaľ prudšie,
jakby klocky
[
137
]
sádzal na náručie.
„Veríš var’ tiež roztomilý brate,
z čoho ti ma vinia, hryzú-kúšu
bosorky i nebosorky,
hlúpe husi, sprosté morky
po dedine panenskú mi dušu?
Mátavam, vraj — čuj ho, šíry svete,
čo ich jazyk o mne mätie-pletie,
už či zlostník lebo šaľo —:
O polnoci,
vysoká, vraj, ani viecha,
[
138
]
do dlhokých po zem, bielych plachát
poubratá za ďubalo,
[
139
]
potĺkam sa v kejsi ducha moci,
vykračujúc po mäkkom jak machu,
ale zato — hrúzy páchať
a či kieho hriecha:
pod pazuchou kozľa, vraj, či z mecha
mravčadlo sťa gajdy —
Veďže zhíkni, Boldo! — svet, hľa, zhíkal —
od divu vskoč, keďže si sa zmykal,
na tvár prihoď ľaku pláchu,
bledú, plachú,
alebo sa aspoň smiechom zájdi —
Mechúr čoviac v hrsti napred seba,
tma keď hustá sťaby v rohu,
miesto lampáša, vraj, a či lampy,
ako plný mesiac z neba:
nu, ako sa patrí na mátohu,
keď je viecha ako týka,
[
140
]
od topoľa vyššia — bez rebríka…
Ale klebetniciam i to málo,
čo sa potiaľ naľaptalo!
Dokladajú prebrechané kľampy:
[
141
]
Zmok, vraj, ti mi do komory vláči,
čo len z komôr tu-tam pojať ráči;
v kochu zas že chovám Pikulíka
[
142
]
za paholka, za koníka,
za čokoľvek — ku pomoci —
bodaj každej trčal v čiernej duši,
cez deň pískal, drbčil v noci…
Ťarcha, uch! na vozy, kiare,
[
143
]
ťahúňa až tlačí-gniavi,
že až zdýma ani hláč na súši —
Rob sám — dobre, keď si mocný, zdravý;
ale potom vždy i — sám jedz,
samica si a či samec:
tak!…“
Vydýchla. Cmuľkla ústy,
ani po prekyslom cmare;
omáľa, jak žuvala by kôrku.
V líce bacla sa: ,Fuj! červy, chrústy —
vzteklec čert tu, čert tam besnák,
vŕta-štiepa — óvi!…
Daromnica — hrebíček či cesnak;
kliešťovú tým ibák svorku —‘
zahundrala. Jedným očkom
žmurkla, šibnúc po Boldkovi,
jak si puká pokojne a z chuti;
vypla sa a čosi kutí
dverným nad oblôčkom.
Nenašla čajs’, leda podnet nový
na Boldka sa osopiť zas slovy:
„Šak tiež veríš, slávny Baltazáre,
paskudám tým!?… veríš, ašak?
Žiadne kľučky-výhovorky!
Nakladám ti, synku:
s mienkou von, hoc rohatý je strašiak,
zubatý, jak ten dnu — na almare,
alebo kde vo priečinku
privrznutý:
spredku hodný pondus dorky,
[
144
]
naježenú hrivu,
v hrsti s prúty…
Slúcham. (Odkryla si jedno ucho.)
Ako?… Nemý — naraz? — Ku podivu!
Figliarik… No, zdudri už raz, udri,
druhý Šalamún ty múdry,
hlavu tam, kde brucho,
nehodnú ni — ďatelinnej štvorky —
Túrneš ho? Hneď spovedaj sa rúče,
naskutku!… Nu, nu, ty!…
Dupla. Štrnk-brnk! za pásom jej kľúče.)
Či ti kuráž hádam fuk, do sáry?
Podľahol si strachu,
v klaní tobôž vyšiel na minďary,
ako, ako — baran šutý?…“
a spustila šustom sťaby hrachu
za mericu nadávok a kliatby.
„Hí! smrad…“ kýchla-achla,
„sebe pod nos!…“ zásterou v tom máchla
odháňave kúru na kotúče —
Boldko hlavu stiahol medzi uši,
buchnáty jak čakal na chrbát by;
stŕpal, kedy doňho búši.
Ledva škrkol: „Horký verím, horký,
Ninka! ani pomyslenia u mňa:
jediná ty cnôstka Hôrky,
opatrná — prerozumná,
nielen hlavy, nachovanej sečkou;
nuž, už ako — zrelá panna —
Len som myslel, počujúc tých škrečkov:
čas je zhabnúť z poľa,
stáce prezrie — zamoknú ti riadky —“
„Či nevidíš, že ma zuby bolia!?
Nečuls’, jojdám od svitania?
Neslýchané!…“
skríkla, cofnúc o krok spiatky;
hľuzovatoprsté spľasla dlane,
zmraštila sa, striasla v hneve,
kožovité ovesila pery.
Tľoskla, kyvkla, i zas zahurtuje:
„Pravda, ničoho že nevie,
drichmúc ani dunčo na pazderí,
či môj murko na prípecku,
a keď horko-ťažko vstane,
just, jakby sa vymotal vše z plienok,
vyvlečie sa z cárku rovno smele
a či ako slimák — na prístenok:
iba okaľuje,
naslúcha, kde brnká, gaudží vrana:
akoby ti hájil pole —
Ani decku,
dojčenčati na prsníku,
rozkoš mu je,
preň sa holub škvarí, prší manna —
Tomu starosť? napchať, zatlieť piecku,
bez všetkého ináč cviku;
leda nepýtaný kazár
[
145
]
—
Nevie, že som chorá od roboty,
temer — lazár:
v pleci láme ma, mi v bedre vadí,
chybí v oku — v boku že ma kole,
ruky boháčky, ľaď! na mozole;
hrdlujem ža sama — bez čeľadi;
som sťa lipa orašmaná, holá:
príklad psoty!…
Ešte i tá, i tá — hrúza! —
nešťastnica, nevernica — Zuza
uskočí ti, obujúc mi bôty —“
„A veď ja nič —“, Boldko sticha.
„Gazdinka si — staň sa tvoja vôľa;
nevykukla nikdy pri mne pýcha
ani oknom, ani dvermi:
človek je rád, keď len dýcha.
Naozaj, no — ver mi:
ľúto mi ťa pre tie mrcha zuby;
nech som tebou — vyhádžem ich z huby —“
(zbafkal náhle, by mu nevyhaslo.)
„Svoje vyhádž!“ zjakla. „Nač sú tebe?
Povedz, akže si si známy.
Nepovieš, šak? Ja ti poviem,
abys’ videl, že ti i v tom hoviem,
dobrá som ti — číry med a maslo —
Na to, ako sekáčami
klepnúť nimi: ,Poď sem, zjem ťa, chlebe!…‘
hoci krížom nepreložils’ slamy.
Len tu loptieš, kobzíš sa mi v kresle,
beztak na posmech už ošarpanom
(chudák, apko, dušu vydal na ňom),
a do vetra púšťaš kúdol;
oči predrapils’ len, by už s ránom
počnúc si mi cez deň napriek húdol.
Nemáš pochop o povriesle,
či sa krúti a či strúha
a kde, akom na kremesle
— veď aj za kumšt bavka pre papľuha,
nech len nemá kypty kľavé —;
ani čo sa kde a ako rodí:
z pôdy, z povetria či z vody,
pod koreňom, nad koreňom
rozkasaným,
spod pása či na vrchhlave?
Za gazda! ba!… v raji zatratenom,
truľo-chmuľo, s povolaním,
prepytujem: pásť ak — svine…
Ale zato večne keby — hody,
trakta ako — na veselí,
na hostine;
do nedele od pondelka,
a to cez kalendár celý:
polievočky
s žabacími aspoň očky
(taká iba je, vraj, dobrá tuhá!);
pečienočky,
sviečkovičky, spod krídelka…
tokajskom tak, starom popri víne
a nie dákej kapustnici,
čo ak mlsne v makovici;
hádamže i výmysly vše z múky,
s dušou, vzácnom o korení…
keď sa kuchár majstrom zaporúha,
hoci vyššej bez náuky,
obyčajný sluha;
po pospas tak — obed, pripravený
dľa receptu našich panských tabúľ,
o čom týždne po stolici,
ako hen tých, rapce kŕdeľ fabúl
[
146
]
…
Priam si zurvalec, viem, na postati,
lepší ako — všetci robotníci,
kosci-mlatci… bubeníci:
chuť sťa vlk a dúšok ani dúha,
akých sotva kde jest;
námaha ti nezaškodí
od
a
po
zet
újesť prejesť:
žalúdku sa znamenite vodí,
vskutku viťúz, čo sa neochváti —
Vidím: potrhlo ťa v líci,
rozkriačenej po vidlici,
koľko ich máš, každej na kostonke
u frňúza…
[
147
]
Akú papu — aké vínko
na obed, há? rozkáž, prosím
(usmechla sa úškľabkom vtom kosým,
mľaskla). Slinka nabieha ti,
verím, kyslo — sladučinko,
môj ty — kochloš-kotloš zlatý
z Harkabúza —“
„Preboha, mlč, mlč už, Ninka,“
obrátený, ako ku patrónke,
úpenlivé, zajakave
Boldko prosí;
„Veď si sestra, krv tá — sme tu von, kie…
(prežrel horič schveli sa mu líca;
mickou
[
148
]
drgol, poškrabal sa v hlave),
a nie — a nie — jašterica —“
„Iha, nevídali!
Úvod malý,
k tomu krotký, podobrotky;
pŕška rosy,“
zahriakla ho, podoprúc si boky.
„Mne je ver’ to radosť, rozkoš, zdravie:
dôtky
[
149
]
tebe, s tebou pôtky?
žír, há? prázdne našústa mi štoky…?
Vyslúchaj si teda ešte koniec,
bohvie, koľký, kapitoly:
charakter svoj, kto si, čo si,
keď si nahý, bosý…
potom ťahaj — zvonec.
V trpkom vyčitujem žiali,
a ver’ ma i srdce podnes holí,
škrie ma potupa, hnev páli:
veď i na mňa dôpust, na mne kára!…
Z úradu ho — vypšikali;
nesúci, vraj, ani — za pisára!
Jakby odťal, takže
od stolov i svojich odstavili —
že by hádam maznák bol i
prieberčivý, hnilý…?
ani chýru! — naopak, že
po tanieroch mnoho škrabe, čmára…
Veru, za pán,
škoda krásy priemenia! — skôr Papan,
Papaj, de, de… s predikátom,
[
150
]
že mu páru nieto;
za cieľ vtipkov — pánom bratom —
Prečo? Preto,
lebo do škôl chodil — poza školy!
zima bola a či leto:
v hlave bôľ, vraj, zúbky ako koly…
Família nakladala
naňho dávna slávna família,
od úst si až odtŕhajúc;
pomíňala, čo len v mešcoch mala,
v skriniach (zbudol fafrnok ak, domec),
v ňom si pevne zakladajúc,
vyrastie, vraj, ponad rodný stromec
ani jedľa!
zemančíci leda — kriaky vedľa;
úfajúc sa — a s ňou i ja, i ja,
vtedy ešte pivónia —:
bude pánom,
slúžnodvorským! — môžbyť, vicišpánom!…
Zo štebľa tak na štebeľ sa vznesie
do výšavy,
ako vták hen po habarke v lese:
koľko pre rod z toho slávy,
samému zas aká česť i chvála,
koč za kočom vše sa totu staví!…
Akurát! hýľ ak… Sťa peň, tá skala,
tupý ostal, hlúpy, sprostý;
po úfnosti všetkej, po radosti —
Och, čo som sa naplakala:
chmára nemá toľko vlahy,
úpek znoja;
ostatní — tí všetci moji drahí
aspoň sa tej hanby nedožili,
zavčasu si ľahli — pod mohyly —
No, ja! no, ja!…
(kraj zásterky pochytla v tej chvíli).
Mívala som sa,
[
151
]
hej, raz sa k nemu,
akže bych sa nevydala,
k chýrečnému, bohatému
pritúlim, jak povojka hen k slezu;
uňho budem žiť si na pokoji
bez starosti, v zácti, v hoji,
v páperí si spať, nie na bodľači:
kým ma pod kostelec neodvezú —
Klam a faloš všetka nádej
ostarenej dnes, jak predtým mladej:
tu ho máš, hľa, pri mne si ti kväčí,
u mňa sa ti hostí
na beztak už ohryzenej kosti…
Ale — choď si, cicaj hoci brezu;
ak nie: dolu kabát,
kosiť hybaj, hybaj hrabať;
orať na jar — v zime mlátiť:
robotou mi, keď nie grošom, platiť!…
Ako? chceš tak? povedz,
zabávadlo — hneď a zaraz rec mi! —“
strmela sťa prézes v súde.
[
152
]
Boldko zívol, stisol plecmi,
pomykal sa. „Ej, neborák, vdovec,“
vzdychol, „iná bola moja Tinka —“
„Lepšia, ašak, nežli Ninka?“
pretrhla ho. „Smej sa na oblude!
Ešte čo ti nevykoná,
želie… Tinka? Zmizla ako tôňa;
na oštaru bols’ jej, na ťahobu
iba, číms’ jej dopomohol — k hrobu…
Skončme. Riekla som; tak bude.
Áno: zobrať z poľa!
Vrany kváču, chmáru durí chmára,
tu-tam vidno stávať kopy;
tvoja bola, je i moja vôľa:
vyplní ju, kto sa vzchopí —
Juro, priahaj!“ kríkla na želiara,
obstarlého Krchu.
„Kde je, skrčenec? hrom…! kde sa tára?“
„Hou!“ z ovčiarne čupol. „Žije ovca,
mhm, dýcha, chvalabohu;
po trávičku čiahla do válovca —“
„Ech, zlomila, drada, nohu;
nech… A priahaj priam tú starú mrchu:
do — do, pravda, drabinovca;
na Vtáčnik ruš! kosiť, hrabať, viazať,
a hneď s vrchovatým vozom nazad:
zvezieš ľahko triplovanú kopu —
Nešipli sa, netrtoľ
[
153
]
sťa medveď,
máš do čertovského vrchu!“
Zmrmlal: „Veď hneď, hneď — veď…“
„Nezabuď nič…“
Čosi-kamsi
zapriahol. „Hop! postoj, pomocníka
preds’ ti treba, sám si — sám si;
pavúz nerozumie snopu —
Nuž, keď chytroša ťa, tvoja Katra
nevedela dočkať — do jesene,
keď je všetko z poľa dovezené,
ale v jar už, fujas! loj kde kopú:
na pomoc toť vezmi — vrstovníka,
mocného, čo? robotníka,
chovaného — vypočinutého,
nečud: dosiaľ — daromníka.
Pohni, Boldko! Dolu z pántu-patra!
Klobúk pochyť, odlož fajku;
skoro, jeden si, nie dva-tria,
a pamätaj, ešte terajšieho
dňa zasadím nad fajkáreň — hájku!“
Sciepkal na dvor. K vozu prikrádal sa.
„Vieš tú, brachu: ,Tancoval by kňažko…‘?“
prepukla v checht, ako redikal sa,
stenúc, na voz horko-ťažko:
kde sa po prvý raz, miesto kresla,
uvelebil — na povriesla.
Na rozlúčku ešte chrkla zhora:
„Po chlapsky sa tam drž, nie si — dievča;
ak kde závoz, lap sa lievča!…“
Štrnk-brnk! kľúčmi, zahla do pitvora:
Pošli.
Tiahnu hore strmou stráňou
drgotave-hegotave
cestou zjarčenou i sprerývanou
ulichami.
[
154
]
„Oha! beda mojej hlave,“
zhorekoval Boldko. „Až ti črepká,
keď tak sepká;
[
155
]
nech som kujon, vytrasie mi dušu!
Obsedieť tu ibák — koze;
samé skaly, hroble, jamy…“
Juro badkal, zhrblý, popri voze.
Riekol: „Nechcú cesty opravovať
gazdovia, — nu, hlavaj samý;
orúc, aj vše urobia z nej užšiu —
Poviem neraz: ,Poďme za poriadku
ponaprávať, vyštrkovať…‘
Do mňa každý ako ovad:
,Paholok, iď, rovnaj, kde ti prieči —
hladkaj, ak ťa v bruchu kole…‘
Preto je, hľa, taká — do vývratku;
koleso, hup! i zas skáče.
Richtár žeby rozkaz — ani reči!
Hja, má inokde si pole,
nepokazí voza, statku.
Hijó! kročom… Vyššie bude hladšie,“
zmĺkol. Zalomil väz v kejsi péči,
hádam pošlej z rozpomienky —
Boldko naraz: „Nože, podur, Juro!
Ako vidíš, hustnú chmáry —“
„Nejde do vrchu, pán urodzenký,
nejde, čoby hore samý chmuro,
čierny bobák;
ľaď, už z kobylky sa parí,
a veď, chúďa, nelezie sťa chrobák,
zatína dosť kopytká v tie šváry…“
„A nie to hen dážď tie dlhé šmúhy?“
„Slniečka len fúzy — pruhy.“
„Hore vrtielka… čo za čeliadka?“
„Vták, pán urodzenký: priadka.“
Hlavu zalomil zas i zas stíchol.
„Čo si si tak, Jurko, nahlas vzdychol?“
Boldko vtom. „Ach, ľúto, ľúto
ešte vždy mi — aj ma trápi tuto
(na prsia si bacnul), bolí, bolí,
či som doma, či som v poli —
za tou mojou starkou — Býľa na nej,
to už rastie!…“ obrátil zrak k obci.
„A mne Jurko,“ Boldko zvolal,
„ako ľúto mojej dobrej panej,
kebys’ vedel! (Tvár až pýr mu polial.)
Neraz zo srdca mi krv ver’ vzkypí
v boli, v žiali,
a či v hneve,
človek ani dobre nevie:
taký som, čo chceš len, so mnou zrob si —
Bár by ste ma skoro pochovali
k nej — tam, na tom istom kopci
u kostolca — pod tie šumné lipy —“
„Ale, ale, urodzenký,
u pána, joj, čo to za myšlienky!…“
k nemu Juro, pozbierajúc vtipy.
„… Jurko, budeme dnes bez merindy,
na obede — pri slniečku —“
„O vtáčom, šak, urodzenký, mliečku?
Oj, nie prisám, nablízku tu pysku:
dali panička, hej, ako indy,
ba viac… Už včas ráno v kapse bola;
celembá, hľa, na kosisku.“
Pán zavrtel hlavou: „Aká, no, ľa —
človek by sa nebol nazdal.“
Došli na Vtáčnik.
Tam strie sa roľa
na šír obstojná i na vzdiaľ.
s jarcom stácim kus, kus pokoseným:
vták jak s jedným krídlom ulomeným;
panna skôr, jejž spola zvädol vienok…
Juro vypriahol i odširoval
paripu si; na pašienok
odviedol, jej, jak ju poťahoval
za šticu, sa líškajúc: „Ne, starká,
plesňuľka, ne!
Kozina kde, šuvar
[
156
]
… a nie psiarka,
ostružiny
[
157
]
tvrdé, plané.
Na ovsík sa neobzeraj, to nie,
i naň príde rad: chlp sa ti hodí;
ako vidíš, iba bronie —
Múdro zviera neurobí škody…“
Prihnal. Z voza zložil riady
na úvrati.
Boldko s chvatom zodel kabát.
„Čože robiť, Juro? Pomáhať ti
kde a ako? Cítim v sebe vlády
ani lev!… Niet v čom mi palci dlabať,
fajka fuč! — I treba habať:
čierňavy, ľaď!…“ „Ale, urodzenký,
panské ruky — šanované,
vankúšiky… Božechráň, nie!
Bolo to tu — robotienky;
hanba by mi… Aha, k tomu dlane;
chvost ten v okamžení zrežem-zmažem,
beztak, ako mačkin, tenký;
potom pohrabem i zviažem,
na voz posádžem, a hybaj — v drdy,
pekne-krásne — domov —“
„Nepopustím! Viac si nepolením,
hoc by s kľavou rukou, nohou chromou;
nezaháľam… (vzpäl sa, tvrdý-hrdý).
Nadarmo som nezobliekol kabát:
robotníkom budem — oželeným!
Aj skôr prácu ovládzeme oba;
potom zjeme s pochutením
obed, ako dobrí chlapi robia.
Sem mi hrable! Idem hrabať,
snopy šúľať;
ako študent — v Gemeri, hoc mäkké
paprčky, som vedel sneh ti gúľať,
hajaj! — od vrchu až k rieke —
Ty iď, kos!“
A vskutku, s obra chuťou
vyvinutou,
akoby ho bol kto najal,
neúnavne — neochable
rozohnal sa, zabral do roboty;
frungali až v rukách jeho hrable.
Odhora si riadok rúče zajal,
i ho hrnie-vlečie proti
sebe s úsilnosťou mnohou,
s šudrom-hurtom nadol,
pomáhajúc si i nohou,
račisko jak, spätkujúc, kde brázda:
šuchoriaci zbožiny val,
chlpatý i kostrbatý,
ani príval,
v ňomž si vlny skáču na chrbáty —
Zatým druhý riadok — tretí — štvrtý…
s touže silou, akou vládol;
klobúk v tyle,
nedbajúc či nebadajúc azda:
pot mu z bŕv sťa dážď zo strechy kanie,
po skráňach sťa jarčoky mu prtí:
leda náhodile
šuchol plechu opakom ak dlane.
I vše, ako novú hrobľu zhliadol,
zastavený príval:
spokojene hlavou skýval…
Z proťajšej sa Juro obzrel štvrti.
„Úha!“ zhíkal. „To ti gazda!
Len sa dívaj, aký tam riad —
nepľuj, ak sa zdržíš, na to;
šúľať-gúľať dostačí, sa nazdá…
Za robotník, ťaj! ten pomôže mi,
bisťu! ako by som sám rád
(zaklial): z jednej — dve roboty robiť;
z jačmenčeka ani zlato
umiasť chamraď.
Nestrpím to ďalej, veď len nemý,
slepý nie som: vypoviem mu!
Nedbám, keď sa bude zlobiť;
ináč — vymláti aj na tej zemi…“
Kosu zložil.
Speľal k nemu.
[
158
]
„Urodzenký,“ uškrnul sa, „nie tak,
joj, nie!… Inak sa to pýta
od zbožíčka — opatera iná;
nie to ľadník, ďatelina
abo dáky šmäták…
[
159
]
Povrieslo prv takto načim rozstrieť
a hneď klásť naň zbožie po náručí:
klásä spolu, spolu ríťa,
aby snop bol, ako šuhaj, rúči,
vyriadený za nedele
nie kýs’ strašiak, osťmi ešte zostrieť;
a keď hŕba náležitá,
konce povriesla vziať v obe hrsti,
kolenom vtom chlapsky, smele,
hoci vreští-praští, hŕbu zgniaviť,
kde v nej ôsťa, toho pekne zbaviť:
a už tade, driek kde prostried,
stiahnuť konci, poľahučku
skrútiť tieto, zrobiť slučku,
tú zas takto pod opasok prsty
podopchať a — hopa-hop!
šakže, do výskoku snop?
na voz, v záčin — na samý hoc vôdor,
ako neskákal ni chudák Bodor —
S omelom, ľaď! z riasy;
pre gazdu aj niet ver’ krajšej krásy!
Kňaz či — mrak len nech ho neprekrstí —“
„Nerozumiem do takých sa pleták,
hodných deravý ak päták —
Palce viem, no — do kešienky strčiť
po ocieľku, práchno,
[
160
]
kremeň;
i to príde odučiť sa — i to:
toľko premien,
strach! no,
ocieľka, von! kremeň, práchno —
Pačrev som nie, znova — do učenia:
starigáň! i hlava pomútená…“
Boldko sfrfral. Zakasal sa v páse.
Chvist
[
161
]
tiež musel čajs’ ho napaprčiť,
bo sa rozkrákoril zase.
„Uhorské, hľaď, nohavice:
a v tých sa ti, Juro, po zem krčiť
mám? rec! ale slovo — svedomitô;
potrieskať ich?… Vetché síce,
matéria, a nie — remeň,
opak tiež už len, nie líce;
kde však nové? z čoho? Ibák — rabi
v akom chodia po stoličnom dvore,
vopred Házik, vajda, pyšný more:
srsť-plsť, vrece ako sito…
Robota, ech, pre hrbaté baby;
idi, diable!“
šmaril hrable.
„
Kosiť
budem —
to
pre chlapa práca!
Uvidíš, jak háj tam skoro skáca,
čoby výšky ani žito.
Kosiť, a ty — hrab si;
môžu krátki, ako ty si, chlapci.
Hybajme, kde fuzoň ešte stojí.“
Pošli.
„Kosu naostri mi
krvavej až do rúbačky,
zohriať toto zastydnuté salo,
vykúpať sa znova v znoji.
Preseklo ma. Cítim mriavky zimy,
vrt tu v stehne — po čižmu, i v lýtke —
Ale nech je ako britva, žialo!…
hoci mal bych holiť kolenačky.
Ako študent vedel som ti v boji
ťať, hí! — ,duel‘ sa to zovie;
za pasy ísť, na ruvačky —“
„I ja som, hoj, sekal nepriateľa,
ako vojak, v nejednej raz bitke,“
Juro v reč mu pohotove.
„Ale hybaj, táraš veľa;
ibák v tvojej krčme osaďanskej,
keď ste potiecť dali okovitke —“
„Na môj’ hriešnu, holé skutky,
popáchané — v Talianskej —“
„Pomaranče kde, šak, ako súdky
rastú? padnú: len ich načapovať…?“
„Menšie. Ako jab’ká u sypárne;
lenže na chuť musejú sa schovať —“
„A si videl morskú pannu
v mori tam kde, alebo var’ v rieke?“
„Nie ja. Ale dievky sta tam švárne:
oči oheň a tvár — maľovanú;
no a more mi, sťa mláka, vecou —
Urodzenký, hej…?“ „Hej: v apatieke
za vysokou plávala si pecou
ani ryba.“
„Ah-ah…“ „Chytro, Juro, treba zrábäť
Frklo. Zabávaš ma iba;
kosu daj — ty cválaj hrabať —“
Zajmúc postať šíru, Boldko kosí,
rúbe, stína odhodlane,
keď si prvej popľul obe dlane,
klobúk nazad sotil, sšomrúc čosi.
Zohnal jednu — horkýže mu postať,
oddýchnuť si hoc na okamženie —:
po druhú už siaži nahor postať.
I tú zachytiac však, rozhorlene
hneď ni búrka vdol ju ženie,
kosí, tne a rúbe
v potu tvári
až sa všetko na ňom myká-skube,
bruško sepká mu, sa húžvia sáry;
bajúz jeden nahor
ohnutý sa pnie sťa bahor,
druhý lengá okväcnutý, kosý…
,Škoda,‘ pomyslel si, ,že niet roky:
druždí-treští jaks’, sa vzpiera —‘
Zahriakol sa: ,Neslúchajte, chmáry,
ani slzy do večera
nepúšťajte, ani kvapky —
Aha, vietor — rozduje ich vari…
Zakosiac zas, strmo pokračuje,
ako riadok káže, kosom
za úkosom;
i jak kosí, podkľakuje
ani v tanci: a tak jačmeň káca,
skladá letné poľa hábky…
Pravdu mal: pre chlapa chlapská práca;
kosec, vskutku, napodiv: sťa záraz
víchra, les keď váľa…
Naraz
hrk-štrk!… „Oha!“ zdúpnel. „Po nej — ameň!
Mršina — si iste našla kameň,
či skôr kosu kameň ostrý-tľapký?
Odfuňal, ľaď!“ — kose neodolal —
„Juro, čuješ?“ náhle zvolal.
„Otupela kosa; kde je osla?“
Ozval sa: „Tuť mám ju privesenú
v oselníku!…“
„Ja len nepobežím pre ňu!?
Staroch — a trúp, bez móresu, cviku —
osol… Prines ju sám miesto posla!“
Prifrčal.
„Šak veru horká-trpká kosba?“
„Ech, čo! — Kosa narazila
na kameň…“ „Až zúbok — štrbka,“
Juro nachodí. „Hja, mužská sila,
keď sa roky v žilách dusí…
Ale hneď jej dáme rady
na hlavičke, tu-ľa, babky;
poklepeme… Mlatček môj i brúsi…
Tak, a koniec, môž’ ísť do parády —
Snieti aj, hľa, mätie, ako sníme;
na príčine — poslabené hrabky.
Pocvíkame… Zákovku tiež prirazíme;
no a kosu takto — vymydlíme…
Fertik!“ Uskočil.
A Boldko znova
kosí, rúbe v potu tvári.
Ako úpusty prúd zbožie šústa;
pre šum nečul vlastného by slova.
Zakášajúc, postupuje,
unášajúc, podkľakuje:
červený ni rak, skrivené ústa…
Nebom nad ním odvisujú chmáry.
Vzozrel. Zmrmral: „Ešte ku mrákave
pribudnú ti potvory tie tmavé:
vrany, kavky… Ale hoc by zhustil
sám vás parom… darmo vaše čary,
kráže, kopŕcanky —
Čo raz Boldko zachcel, to sa zdarí.“
Bez prehánky
za snop stálo, čo v tom sprudka hodí
k riadku. I sa namáhave
po chlp zasa zahnal stuha;
však i potočil sa — kosu pustil,
že podskokla ani spruha,
a — bac! ako dlhý, na strnisko,
zryčiac: „Juro! zle mi — chytro vody!“
(Kotúľ! klobúk do slobody.)
Občul Juro, hoci zbožím šustil,
ozlomkrky, hybaj! dol’ záhonom
na studienku… (Šťastie: bola blízko.)
Načrel pyskom u klobúka;
rozlievajúc, pritrielil i núka…
Schrčal ešte pán a — bolo po ňom.
„Rata, ľudia, poďte kriesiť pána!“
Juro skríkol. „Kto ste z Boha, poďte!…“
Niekoľkí sa zbehli dedinčania,
zbližša poľnej pri robote.
„Pomôžte!… Och, hrozný pád i čudný —
Pracovať som nechcel mu dať, ver’ nie,
Boh mi svedkom!…“ „Nezabudni,
Juro: Bohu sa tak zaľúbilo.“
„Ten len vzkriesi umrlca — v deň súdny.“
„Pravda: veď už belasie pán, černie —“
„Najskorej ho porazilo…“
Zapriahli. Čo v snopoch, naložili
na voz: urovnali, ako znali.
Na postlanie zápäť Boldka dali;
kabátom ho prihodili…
Juro pohnul.
Lezie dolu stráňou
tíško, ako mohol, cestou planou,
hamujúc, až sškrípali vše kolá.
Sprievodom mu ľudia, samí známi,
z roboty čo domov šli už z poľa.
(Zľakaní aj búrkou za hoľami.)
Vtiahol na dvor. Za ním hŕba ľudu:
stárež-mládež… Nina na trnáci
skrsla. Zjakla: „Čo to za diváci?
Či tu svadba? muzikanti hudú?…
Skladáte čo, chlapi!?“ „Veru ťažkú
nošu, panička, až — záder do síl —“
Juro lkave o tom: „… Pán, jak tak kosil,
hoc som prosil ho dať pokoj práci,
zrazu spadol z nôh, len ,Juro, vody!‘
kríknuc… Čujem; nezrúc na prekážku
v ceste, akým som len stačil honom,
trielim po ňu na studničku,
letím, chod bár starca ináč vleklý,
do vrchu i hore schody —
Načriem, vskutku, z nej za maličičkú
chvíľku, hoci skrytej v kríčku;
nesiem — smrť však rýchlejšie, ej, chodí,
mladá vždy, i unášaná koňom —
Podávam piť — Chrkol — bolo po ňom.
,Pomoc!…‘ volám. Zbehli chlapi. Riekli:
,Darmo… Umrel — na porážku‘.“
Ako dáka socha, Nina stála
na výpustku, u stĺpa hneď v uhle,
zarazená, onemelá,
prihrmievajúcej búrky bleskom
z času na čas osvetlená scela.
Hore schodky nesú telo stuhlé.
Skríkla, ruky vzpäté i zas skleslé,
srdcelomiacim až steskom:
„Bože môj!…“ a vykladala,
tvárou hrach sĺz k tým, čo mrač už siala:
„Och, ja najbiednejšia v svete žena,
nadobre už opustená,
osamelá — osiralá…
Dosiaľ vysedával ti tu v kresle;
teraz večne ležať bude — v truhle!“
[
130
]
(I. vyd. ZSBH.)
174, 3: z peňovky —
z penovky
; 174, 12: čútorkou —
čutorkou
; 174, 25: kamdial —
kamdiaľ
; 175, 22:
          zajdi —
zájdi
; 176, 5: ťahúna —
ťahúňa
; 177, 15:
          nádaviek —
nadávok
; 177, 24: ctnôstka —
cnôstka
;
          177, 26: nie len —
nielen
; 177, 35: hluzovato-prsté spľaskla dlane —
hľuzovatoprsté spľasla dlane
; 178, 5: drychmúc —
drichmúc
; 178, 33: gazdinká —
gazdinka
; 179,
          19: na priek —
napriek
; 179, 29: navrch hlave —
na
            vrchhlave
; 180, 4: s žabäcími —
s žabacími
; 180, 19:
          fabúľ —
fabúl
; 180, 26: od a po zeť —
od a po
            zet
; 181, 1: slaďúčinko —
sladučinko
; 181, 4: pre Boha —
preboha
; 181, 19: prázdné —
prázdne
; 182, 20:
          zemänčíci —
zemančíci
; 182, 21: ufajúc —
úfajúc
;
          182, 22: pivonia —
pivónia
; 182, 31: hýl —
hýľ
;
          187, 11: o vtačom —
o vtáčom
; 188, 35: neunavne —
neúnavne
; 189, 18: nahodile —
náhodile
; 189,
          23: s protejšej —
z proťajšej
; 190, 21: poľahúčku —
poľahučku
; 191, 12: materia —
matéria
; 192,
          17: švárné —
švárne
; 192, 31: horkyže —
horkýže
;
          193, 11: kapky —
kvapky
; 195, 2: o zlomkrky —
ozlomkrky
; 195, 20: zápät —
zápäť
; 196, 22:
          ruky vzpiaté —
ruky vzpäté
[
131
]
trnác
— pavlač
[
132
]
penovka
— fajka
[
133
]
pľuta
— pľušť
[
134
]
čutorka
— špička na cigaretovej násadke alebo na fajke
[
135
]
veternice
— vtáky, ktoré poletujú bez akéhokoľvek cieľa, preto veternica môže znamenať aj nadávku — pobehlicu.
[
136
]
rákošnice
— hlučné, vrieskavé vtáky (vrany, kavky)
[
137
]
klocky
— kúsky posekaných konárov
[
138
]
vysoká, vraj, ani viecha
— ako stromček na dostavanom dome
[
139
]
poubratá za ďubalo
— poubratá, s vykasanou sukňou ako ďubadlo
[
140
]
týka
— tyč
[
141
]
kľampa
— nadávka: neporiadnica
[
142
]
Pikulík
— škriatok
[
143
]
Ťarcha, uch! na vozy, kiare
— kiara — zákruta i kára, taliga, dvojkolesný vozík
[
144
]
pondus dorky
— pondus — závažie na hodinách; dorka — jaternica. Ide o podobnosť.
[
145
]
kazár
— kárateľ, rozkazovač (na poli)
[
146
]
fabula
— rozprávka
[
147
]
frňúz
— fúzy
[
148
]
micka
—  čiapočka
[
149
]
dôtky
— karhania
[
150
]
predikát
— šľachtické rodové meno naznačujúce pôvod rodu, najmä v súvislosti s rodovou obcou alebo panstvom
[
151
]
mívala som sa
— domnievala som sa
[
152
]
sťa prézes v súde
— ako predseda na súde
[
153
]
netrtoľ sa
— synonymický výraz s nešipli sa, nepipli sa
[
154
]
ulicha
— lejak
[
155
]
sepkať
— hegať, drgať
[
156
]
šuvar
— klčovisko s vysokou trávou, tiež ostrica (ostrá tráva — Carex ornithopoda)
[
157
]
ostružiny
— černice
[
158
]
speľal k nemu
— ponáhľal sa k nemu
[
159
]
šmäták
— bylina
[
160
]
práchno
— práchnivé drevo
[
161
]
chvist
— chlp

--- KAPITOLA 13 ---

Krivoprísažník
[
162
]
V kostole — divná vec! —
kruchty
[
163
]
kde zákutie,
stojí si kostlivec,
tri prsty zdvihnuté
nad črepom pospolu —
Čo raz boli pochovali
kedysi mŕtvolu:
falošnú, vraj, pre prísahu
vyvrhla ju zem;
voľky-nevoľky ju dali
naposledy sem…
Stojí — vari — na výstrahu —
„Čože sa tak meceš na posteli,
pán a manžel môj? I dnes som sama
vystlala ti… ,Hajušky‘ var’, ,beli‘
mám ti spievať, ,môj anjelik biely…‘?
V hniezdku tom — preds’ páper! a nie slama —
verabože!
kráľ spať môže…“
„Kráľ, môž’… no, mne nedajbože! zaspať —
Dva ma duchy skubú: ,napred!‘ ,naspäť!‘…“
„Duchy! blúzniš?… A ak ony predsa:
chlap si, ktormu spriečiť sa, sa zaprieť —“
„Čím, och! čím?…“ „Nač ramená ti, plecia,
päty… nač? A hračka, oželieť sa: —
povoľ tomu, čo ťa poďká — napred —“
„Tomu? Divieš,
žena!… či vieš?
On mi zajtra odprisahať káže
fafrnok ten kliaty! — U čierťaže…“
„Fafrnok že? Čuj ho — velikáša!
S kventínkom ti vhupne na prístupky;
[
164
]
nech nie ja: mu chôvou — múčna kaša…
Ľubelská som! nevie milosť vaša?
Z môjho vzrástols’ do výšky i hrúbky,
nezabudni!“
„Po deň súdny —“
„Naše siaha — do hatí až mlynských!…“
„Ejch! hoc s krivdou biede Malatinských…?“
„Nuž! — a vari neprisahal by si?
Návoj spustíš…? Zračkuješ, kdes’ kráčal
strmo?“ „Tys ma popchla, kočiš kýsi —
Pre teba mám uchytiť, uf!… z misy
beztak prázdnej —“ skašľal. „Ty si začal! —“
„Ba — z úst sirôt!…“
„,Sused — psí rod!‘
s tým si prihnal z poľa jedno ráno,
obrechli ma!… hoc som — richtár, Hanno…
Nie tak…?“ „Veď tak; ale — ale —“ „Trsti
podobne čo šušleš smiešne ,ale‘,
bez vetríčka?“ „Už mi tŕpnu prsty —“
„Salatín ni lejak neprekrstí!…“
„Veď ty jemu rovná: tvrdej skale —
Na svedomie
hľaď —“ „Myš v dome;
pascu jej!…“ „Dbaj na úbohú dušu —“
„Bodaj! — štence tie ťa priam i kúšu!…
Zdurím dcéru preds’, nech zas ti povie,
jak ju potom — v chráme znevážili.
Evka! vstaň!…“ „Cit! — Dosť som v pomykove;
ešte tej mňauk?… Pasca pohotove
na mýša: ty!…“ „Chceš nás — do mohyly
zniesť, há? Áno —
Joj! ty, Hanno
svätý — martalúz,
[
165
]
lhár… svätokupče!…
ale, pravda! hlava — slávnej Ľupče —“
„Milosť, Fružko!?…“ „Dobre, od prísahy
uskoč… Však i — krpce obuj, orať —;
neprekroč viac ,pánov bratov‘ prahy,
Likava v mrak… Ten ti posmech! drahý…“
„Pahreb pôda tam… Och! vlahy poraď
na to — sucho —“
„Jednoducho:
zo záhrady máš už prsti — v čižmách…
Búvaj…“ Schrápal. „Spíš — hľa, sňatý kríž —“ „Hm-ach…“
— Deň nato zem odprisahal smele,
pod nebesy… (Za krom striehla Fruža.)
Priciepkal. „… Bŕŕ z prstov drgľot v tele…“
„Slabosť srdca… Ľaž si do postele:
vypotíš — strach… Najskôr zase ruža;
zvýšil olej —“
„Temä polej!
opieklo ho slnce… Tliem — fi! dym je…?“
„Pre lopúch bež, Evka! Zahasíme…“
„… Po doktora — poslať, fyzikusa —“
[
166
]
„Hej!… Staš, priahaj vrance; hneď a hnedky
bude tu —“ „On azda — kmotor, drusa…
Malatinské kliať ma — plakať musia,
verím“ — „Čo ťa po ňom? Rôsol riedky…“
Lekár, Kyseľ,
kutá zmysel…
Mnie: „Plást z žaburín ak…“ „Mlák čo! a — niet —“
zbledla Fruža. Šept: „Kŕč…? Mozgu zánet —“
„Chceš čo, holúbku, riecť?“ „Po farára —“
„Neviem, načo! Balzam hádam z fary…?“
„Čo sa — s mojou dušou — pozhovára —
s dušou hriešnou — veď znáš —“ „Nedohára!
nepracuješ, jak ti čítam z tvári,
oj, nie! k smrti…“
„Už ma — škrtí;
prsty suché —“ „Pletky!…“ „Zlá si — saňa —
Varuješ ma, ach! i — od pokánia —
Ale — v pasci myš! — Ja, podlý, núdzny…“
Zreval, zvil sa, oči na výskoky:
„Aha, kliešte — žeravia už v kuzni
[
167
]
tovariši…“ „Beda! zúri, blúzni…“
Fruža zdúpla. Zhon — hluk pod obloky —
Von sa vyhla:
„Čvarga!…“ šprihla.
„Diváky tu?… Okná zavrieť! dvere…“
Malatinské: „Hľa, že čert ho berie…“
Tri dni sa tak zvieral na postlaní,
trápil, treštil chýrny richtár — Hanno.
Naraz skrotnul — na zásvit dnu ranný:
„Lúče tri, ľaď! prsty… vidíš, pani?
horia — tebe kvôli… Však som pán? — no!?“
„Zmier sa s hrobom!…“
„Zíva — obom —
Bodaj! z pekla psi i — teba kúšu!…“
spreklínal ju a — vypustil dušu.
— Pochovali Hanna, pochovali
za búrky, čo skrsla z čista jasna.
Vdova v smiech: „… že pohreb okázalý?
Svadba skôr!… V skok, svati! hudci zhrali…
Ženích kde? — Leť, nevesto ty krásna!
čaká doma;
doma?… Hroma!
muž a pán môj súdi — na ratúži…“
Vbehla. Ratúž, hrk! vtom — hrobom Fruži…
Zjara, len že zišli snehy-ľady,
na hrob otcov Evka, smutná dcéra,
usilovne kvety seje, sadí,
vybraté i milej zo záhrady —
Ale čud! ker, kvieťa chradne, zmiera,
plač bár, dažde
skropia každé;
v jeden deň však — úžasom až stuhla —
na povrchu, tuliti! i — truhla…
Pochovali Hanna, uložili
do posvätnej znova zeme; priam i
na rov pozdĺž kameň zavalili,
pomník uhláv
[
168
]
veľkej váhy-sily —
Prísahy však deň sa okľukami
vracia ročne…
Div sa počne:
schvie sa hrob… prásk! balvan v mrvín sprchu,
s mŕtvolou zas rakev — na povrchu!
A tak sa to opakuje roky:
pohreb, výhost — pokým telo zhníva,
rozkladá sa na pokrmu broky;
o červač, jak vôbec o živoky,
[
169
]
pečuje zem, matka starostlivá…
Tú že kojí,
stíchla v broji;
kostlivca len — vyprie navždy! z prsti,
na nocľah bár nechce pre tie — prsty…
Čo s ním? rady neznali si ľudia.
Až im vnuklo: — zem je príkrov boží,
ako hviezdy — len tým prítulku dá,
ktorí z pravej cesty nezablúdia…
Iba, kde čo človek zlepí-zloží,
tam ak jesto
zadné miesto
suchým hnátom — krivoprísažníka —
Tak sa dostal pod chór — do kútika…
[
162
]
(r.)
197, 24: vzpriečiť sa —
spriečiť sa
; 198, 10: z mojho —
z môjho
; 198, 21: súsed —
sused
; 198, 25:
          smiešné —
smiešne
; 198, 27: leják —
lejak
; 199,
          3: staň! —
vstaň!
; 199, 4 mňavk —
mňauk
; 199,
          18: buvaj —
búvaj
; 200, 21: čvärga —
čvarga
;
          200, 28: tebe k vôli —
tebe kvôli
; 201, 2: z čista-jasna —
z čista jasna
; 201, 4: svatba —
svadba
; 201,
          17: v jedon —
v jeden
; 201, 31: červäč —
červač
;
          202, 2: vypre —
vyprie
; 202, 5: vnúklo —
vnuklo
;
          202, 12: pod chôr —
pod chór
[
163
]
kruchta
— chór, v kostole vyvýšené miesto pre kostolnú hudbu
[
164
]
s kventínkom ti vhupne na prístupky
— kventlík je štvrť lótu (lót bola miera váhy, ktorá sa používala do zavedenia metrickej sústavy); lót — 1/32 funta — asi 12 gramov; tu hrdá zemianka robí svojmu mužovi výčitky, že voľakedy ako chudobný prišiel k nej na prístupky
[
165
]
martalúz
— nesvedomitý človek
[
166
]
fyzikus
— mestský alebo okresný lekár, úradný lekár, zdravotný dozorca
[
167
]
v kuzni
— vo vyhni
[
168
]
pomník uhláv
— náhrobný pomník
[
169
]
živok
— živá bytosť, živý tvor

--- KAPITOLA 14 ---

Jedlica
[
170
]
Paratovie lúka
[
171
]
— kde je?
— Aha! samom na úpätí
vrchu, pozdĺž jeho stien
skalných, šedivých sťa brvy
ponad oči — dve tam studne,
vôd kde nikdy neubudne,
ako ľad, hoc slnce hreje…
Popod tieto práve strie sa:
poľaň bujná na zeleň,
na kvet štedrá — Oblak prvý,
druhý zápäť, teraz tretí
ponad ňu sťa havran letí
maľované prez nebesá —
Preleteli aj ich tieň;
celá sa hľa v slnci smeje!…
*
Naprostred lúky tej dávnymi pred roky
samotná stála si jedlica,
nádherná riasnitou chvojou, vzrast vysoký…
Človeku prišlo vše diviť sa,
spatriac ju — Hádal: utiekla z hája
spod vlády smreka, čajs’ — tyranstva
a či sa z dákej viny tam kaja,
postiac sa o strave vyhnanstva…?
Nemožno zmýšľať tak o nej, ju potvárať.
Podistým pôvodne vzrástla tam.
Pohľad má smelý vždy, bujný i lesklý šat;
rada sa oddáva s vánky hrám,
vedomá cti, jak k slobode sklonná,
bez tiesne v úvalu koterci;
[
172
]
za slnkom mrie, kým vonná jej tôňa
po lúčnom chodí si koberci.
Búrok čo za leta, za zimy fujavíc
prestála mužne! bo bez toho,
by i len vlások jej utrhli z mihalníc,
nie to ju zdruzgli… ba omnoho
silnejšou strmla z pôtky! Sťa svieca
zahorel v slnci jej vrchovec;
trofejou srieň, no sperlený predsa,
abo pás dúhy jej visí z pliec…
Pyšný aj na ňu bol poľany majiteľ,
nábyvca — možno, syn už či vnuk;
nebol by ulomil za sveta trebárs diel
z nej si hoc chvojočku za klobúk —
gazdiná zas, bár čistota samá,
drhnúca každý kút na skvelo:
ani len haluz, príhodnú najmä
na metlu alebo omelo.
[
173
]
Tak si ju šetrili ani ten oka skvost.
,Jedlica naša…‘ sa spomína.
Za kosby tráv vše, haj! radosť tá na radosť!…
Poludniť zasadla rodina,
len keď im jedľa obrus-patelat
[
174
]
prestrela prez senné podlôžky;
na nej drozd scengal… kruh zavrie čeľaď,
smev jas sám… Chutnajú pirôžky…
Zapiť ich, po vodu na studne pod braly
vybehol poškrobok, chasník-žiak.
Otec si zakrešúc, na bok sa zavalí;
hľadí, jak jedľu by meral zrak —
neuspí vzduch tu… Ostatní sticha
trávia čas pohovu spočinný;
jedľa v to sšumí, korenno dýcha
najvyšší úžitok dediny.
— V taký čas prihnal k nim dedinčan, komorník.
Neprial im dobrú chuť, samej bár
gazdinej: ,Zjedzte si…‘ už-už šlo na jazyk —
Nôž v zraku, odulú hnusne tvár:
„Practe sa!“ zrykol, „to lúka moja —“
„Odkedy?“ gazda ho na slovo.
„Odkedy, bruchaj? — od pysku oja
po zadok…!“ odsekol surovo.
„Slýchal si neraz, viem, chvastúnstva otcove.
Pánom tu predok môj bol, môj ded!
,Paratom‘ prezvali ho — prečo? čert ho vie;
prezývka: moja však rukoväť
[
175
]
—
Richtára znectiť znal svet i vtedy,
a bol ním! s vážnosťou, aká má
moc i dnes — musí pomôcť mi z biedy,
pomôže!…“ „Spomínaš Adama,“
gazda mu s úškrnom. „Adam či Neadam!“
sškriekal ten. „Otec môj mal ju tiež —“
„Môjmu ju založil —“ „Do času! dobre znám —“
„Vymeniť omeškal —“ „Pre faleš
tvojho len… Preto pre mňa to záloh
ešte vždy! Aj si ho vymením —“
„V knihách ja vlastník…“ „Šaľba i v kráľoch!“
„Vymeníš, braček? iď! neviem, čím —
Otec, ty zle ste, zle —“ „Otec, ty dobre ste
hrabali — klamali! Trhana,
myslíš, zrieš?… Peniaze od strýka na ceste;
practe sa, moja to poľana!
Ale čuj; zdá sa, máte hen krpku:
glg len… keď borgovať nechce Žid.“
„Krčah! a — pravdu vraviac ti trpkú —
s čerstvou hen zo žriedel; budeš piť?“
„Môžem k nim vyliezť sám a sa hoc zaliať v nich —
Tak aspoň štipku daj do fajky!
Pipíša pýta piť,“ cmuľkol, „ver’ i ja bych…“
Napchal si; piznul aj potajky.
„Za mechúr!…“ Puká. „Pekná to jedľa!
Moja tiež… svedčiac, hľa! kýva sem.
Bez koňa vzhupnem prosto do sedla!
Zaujmem poľaň — prv neumrem —
Lotor si, kujon!… bych ti ešte vynadal.
Namiesto ,ďakujem‘ toľko ti.
Practe sa!… ostatný aby som raz vás zval;
nemáte na mojom roboty!“
Strom v kyv zas… Zvrtol; v dolinu backá,
kúriac, že dym ho vše otočí
iskrivý… Skydne; zviecha sa, tacká…
až zmizol v podhorskej úboči.
Tŕpla mať, dcéra, sa trasúc, jak nikdy prv.
Chlapec sa k otcovi pritúlil.
Ten, chladný napodiv, dlel, hnúc ak párom bŕv,
zubami stisnúc vše za tých chvíľ.
Syn, chlap, však už-už zhnieždil sa, vzchopiť,
vrhnúť sa akoby na zvera;
otec mu bokom: „Pokoj daj — Popit
nemá zač slopať, nuž vydiera…“
Gazda: „Hop!“ zvolal, jak stratil sa bedár v tmaň,
„Prevracať…“ Všetko sa schytilo
dosušiť, zhrabať, než tieň padne na poľaň.
Mlčali, dotknutí nemilo
návštevou; dievke prešla chuť spievať,
brat, fučiac, vidloval zo zeme…
„Do krtín rúče!… bude ich z deväť,“
gazda k nim. „Zajtra včas zvezieme…“
Po seno tiahnu dva záprahy v ranný čas.
Doraziac, gazdovci obledli: —
Pár halúz zlomených… na hrubšej za povraz
visí však komorník na jedli,
tvár hroznú… „Bránim prsty v to štúrať!“
otec hneď, syn že bral valašku.
„Chlapče, sfrč!… mať nech vypraví úrad
za svedkov… zariadiť odvážku —
Medzitým veselo nakladať do drabín!…“
Úradskí došli vtom pospolu.
Darmo sa mrzutý odvozu vzpieral syn:
museli zavziať i mŕtvolu.
„Synku, nech! obeť prinesieš prujšiu…“
otec mu, „prikryjem, ľaď, ho sám —
Na mojom grunte vypustil dušu;
ak niet zač, pochovať tiež ho dám…“
Ako to hovoril včera ten zúfalec?
,Zaujmem poľaň, prv neumrem —‘
Jedľa bár v odpor sa stavala, spravil preds’;
preto var’ bude mu ľahšia zem…
— Jedľa však cnie si… Nahla priam vrchol
(cit má i rastlina nemalý);
ihlíc lesk zhasol — chvojný šat spŕchol…
Čo zbudlo? Slziac, ju — vyťali.
— Naprostred lúky tej preto viac nestojí,
zelená, ligotná, rozsiahla.
Obstála v tisícich nešťastí príboji;
pod obesencom však — podľahla.
Chybí tam večne, chybí čo kytka
na stole s pokrývkou, na ktorej
kvetom i lúčom každá je nitka —
Domáci vzdychnú vše: Škoda jej!…
[
170
]
(r.)
203, 9: stre sa —
strie sa
; 203, 17: naprostred lúke —
naprostred lúky
; 203, 23: a či sa kajá —
a či sa
            kaja
; 204, 12: o mnoho —
omnoho
; 204, 31: zavre —
zavrie
; 205, 2: vybiehol —
vybehol
; 205, 9: k
          ním —
k nim
; 205, 18: môj deď —
môj ded
; 206, 8:
          s črstvou —
s čerstvou
; 206, 16: polaň —
poľaň
;
          206, 27: na podiv —
napodiv
; 207, 2: všetko sa vzchytilo —
všetko sa schytilo
(dalo sa do sušenia); 207, 20: mrtvolu —
mŕtvolu
; 207, 27: staväla —
stavala
; 208, 2:
          rozsiahlá —
rozsiahla
; 208, 6: s pokryvkou —
s
            pokrývkou
[
171
]
Paratova lúka
— lúka pod Chočom
[
172
]
koterec
— malá búda
[
173
]
omelo
— metlička
[
174
]
patelat
— jemné plátno
[
175
]
moja však rukoväť
— (zmluvou) zaručený majetok

--- KAPITOLA 15 ---

Susedia
[
176
]
Do besiedky u Koreňov
všupol Svoreň, pán
s briadkou hladko vyholenou,
ručník za župan,
s kystkou čiapku šikmo k uchu —
„Dobré ráničko,
pán brat“, rečie k susedovi,
ktorý práve bzučnú muchu
plackom loví;
„po nej, Toníčko!“
zhuckal. „Máličko —
šuchta ak — ba kopŕcla, no,
ľaď je, Gustík! — Dobré ráno —
Vitaj, hačni…“ zdýmnul Koreň.
„Akos’ búval?“ „Ech,
zle-nedobre,“ šomral Svoreň;
„myš na vreci…“ „Mech,
myš — hriech! smiech… Ver’ durne, bratku.
Prečo? — Tŕňa ti
stle var’…? Žaluj“ — „Štekať psiny
nečuls’?“ „Nie ja.“ „Štabarc v sádku?
Iste kmíni…“
„Vetria  dukáty,
pozor!…“ „Bohatý
inde. Sem ich pošlem —“ „Mreže!…
Dračica tiež: — sestra strežie —
I mám pokoj…“ „Nežiaľ ti s ňou,“
Svoreň tak. „Raj — hoc
pod dohliadkou som, pst! prísnou…
Nuž, zlú mal si noc?
Hja, čajs’ pocta dievke Mare: —
včera sobota;
záletník — psík, verím, máta…“
„Ah, iď! — Hebedo
[
177
]
preds’ staré,
pritom škrata;
kôl ak do plota —“
„Porekadlo ťa
zrazí z nôh v tom práve svetskom:
Stará koza soľ i — s vreckom…“
„Nepleť!…“ „No, šuk! do mechúra:
načri do fajky,
pukaj… kým ja — Terka! šura
[
178
]
—
zjem si raňajky.
Tys’ čo dnes?“ „Hm — rascovôčku —“
„Chutná pôjesť
[
179
]
tiež;
chlebík so škvarkou sa pľačká…“
„Včude očko popri očku;
žabe — mláčka!…“
„Hí! si ako jež.
So mnou nedoješ?“
„Chlap som! — Len si dvor sám káve —“
Terka prikvitla s ňou práve.
„Dobré ráno!“ Svoreň z miesta
vzhupol zvesela,
„pani sestra… Za nevesta!…“
„Veď je nedeľa,“
usmiala sa. „Ani ruža,
bár nie vo venci:
v čepčeku len… ale — vdova —“
Koreň v reč: „Viac nechce muža!
Záder chová
sklamu v srdienci —“
„Starí mládenci,
rozum!…“ mykla zapýrená.
Svoreň mľaskol: „Rúča žena…“
„Ľaľaď!“ Koreň v div. „Lep, hádam?
Vrábiť bys’ sa chcel?
Z toho nič, môj milý Adam!
Eva má už cieľ:
doopatrovať mňa k smrti,
zač jej poručím
všetko, výdan je či príjem.
Sestra preds’ ma — nezaškrtí,
ak požijem…
Ty — čo medzitým?
Marke púšťaj dym
popod nos, keď frfrať ráči;
háj si ju však! — pred vohľači —“
„Ale hybaj!“ Svoreň čiapku
schytil. „Hô! — ni krok;
seď… Len vycedím tú kvapku,
dožvem poškrobok:
a si spolu pobafkáme;
reč tak — múdra vec.
Darmo: — kaliky sme oba;
lenže nás viac neobláme
lósu zloba…
Starý mládenec!
čože? — nakoniec
poetom tiež ospievaný
,Neokúsil bozku panny…‘“
Svoreň v checht. „Ej, figľoš! a si
dobrej vôle vstal.“
„Dobrej!“ Koreň mu. „Znak asi,
že som dobre spal:
ani kožuch — po nedeli.
V snách až na svite
som, jak principál vše, Juris,
v potu tvári prebral celý
,Corpus juris.‘
[
180
]
Právo — spletité;
uzol rozviť!…“ „Tie
oštary mňa šetria jaksi
i v sne, čo som mimo praxi.“
„Mňa nie! Čuj: I v zákonníku
s kečkou sparenou
sliedim, v právnom ískam zvyku,
vážim z prameňov;
rady pýtam u auktorov…
Obdôb pre prípad
azda niekde ňucháč trafí;
ale mlčia zbierky sporov,
paragrafy…
A čo za substrát
[
181
]
zbadám…?“ „Aspoň had
obrovský sa rozvil —“ „Chvostáľ
leda — som ti kauzu
[
182
]
dostal.
Koľko námah! osnov, utku:
a z maštaľky, bzik!
na vidok
[
183
]
— jak kedys’ vskutku —
teľa či už býk:
papľuh ho, nie senát skrotí —“
„Prehrals’!…“ „Naopak:
výhru — zisk-blysk, brachu!… A my
stáli sme si v pri zas proti
zástupcami —
Pamätáš ju, šak,
s chvostom ani drak?
Stránky: švagri — môj bol Dauda…“
„Aha!… a môj — gazdík Lauda.“
„O plavého šlo im býčka,“
Koreň dovráva.
„Tajím! — bola jalovička,
i to rysavá,“
Svoreň spurne. Koreň mu tak:
„Klient páričku
chcel sňať: býk že bol a plavý —“
„Môj zas, a ver’ žiaden kruták!
miesto kravy
žiadal k veníčku
aspoň — teličku,
tesť jak určil v testamente —“
„Argument i dokument je.
Faloš! — Vysvitlo…“ „Že si ty
škriepnik, zdávna viem!
Škoda bolo susediť ti,
prisadiť sa sem;
zajtra tiahnem, kde si ľudia
žijú v pokoji;
suseda si váži sused,
nenútia ho, len sa zbudia,
cnieť si musieť,
drsní nesvoji;
pravda ostojí
vždy!… K tým ujdem, nerohatým —
Fajku dohánu ti — vrátim…“
Svoreň vstal. „Žart, kamarát! nie —
čup… No, daj si riecť —“
„Uštípals’ ma jedovate;
ražeň chceš, ma piecť?
Pusť!…“ „Toť, pamäť má svoj koreň —
coky,
[
184
]
ním, že, hľa,
lož; grunt má ti ni hen kostol —“
„V mojej tkvie to, vedz, sťa svoreň!“
buchol o stôl.
Terka pribehla.
„Svet vás čuje, hľa!
Chichot, škrk: vraj, prú-trú sa tí
vyslúžili — advokáti…“
Zazvonili. Protivníci
rozstali sa priam.
Zišli sa však vo bránici,
a s tým vchodia v chrám:
„I ja, kde ty,“ „kde ty, i ja…“
I jak bratov pár,
keď sa stojac pomodlili,
sadli si; tak z Tranoscia
velebili…
Z kancľa pán farár
nietil pravdy žiar,
z pút čo voľní bez obtiaže;
oba šepky: „Dobre káže…“
Z kostola sa zviedli spolu.
Lúčiac sa, kde byt,
k hojnému si prajú stolu
dobrý appetít.
„Kollego, hop…!“ skríkli naraz,
ako na rozkaz.
Prispešia, rys kol úst perný:
„Či je Karas…?“ „Hej, či Maras?
Po večierni
pokonáme zas…“
„Gazdi musia nás
upamätať: kto mal pravdu?
Laudu pozvem —“ „A ja Daudu!“
[
176
]
(Rukopis len od slov: ,„rozum!…“ mykla zapýrená‘ do konca básne — štyri strany
          rukopisu; pre ostatnú časť básne použili sme text z I. vyd. ZSBH.)
209, 1: súsedi —
susedia
; 209, 8: k súsedovi —
k
            susedovi
; 210, 20: sa plačká —
sa pľačká
; 211, 27: losu
          zloba —
lósu zloba
; 212, 11: mimo praksi —
mimo
            praxi
; 212, 13: s käčkou —
s kečkou
; 212, 26: z maštáľky
          —
z maštalky
; 212, 32: v pre —
v pri
; 213, 19:
          súsediť —
susediť
; 213, 23: súseda si váži súsed —
suseda
            si váži sused
; 214, 21: bez obťaže —
bez obtiaže
[
177
]
hebeda
— naničhodník, zbytočná vec
[
178
]
šura
— husička (i žartovne)
[
179
]
pôjesť
— chutné jedlo (mieri na rascovôčku — rascovú polievku)
[
180
]
Corpus juris
— zbierka zákonov
[
181
]
substrát
— podklad, podstata, predmet
[
182
]
kauza
— právna vec
[
183
]
na vidok
— na oči
[
184
]
coky!
— späť! ticho! dosť!

--- KAPITOLA 16 ---

Páni majstri
[
185
]
Po nešpore a s ním spolu odbavenej nedeli
— na vsi kdesi ktorej a či skorej kdesi v mestečku —
v krčme podľa tradície starodávnych slávnych ciech,
koľko ich len v mieste činných, — páni majstri sedeli:
vážni hneď, hneď veselí,
dávajúci potmehúda, všetečku…
hej-hej! lebo cnosť či hriech
(hoďas! veď sme — na Uhriech!),
[
186
]
ako na stôl dochodilo, pri neškodnom vínečku.
(Do troch rímskych za bečku.)
Prvý, keď sa poschodili, úkon: načim rozhodnúť,
ctihodnej kto predsedať má schôdzke, hoden prednosti?
Zmĺkli hláčmi vo vode. Nik za svet! samokandidát —
Taká prísna sebaskúška? a či falošný len stud?
Háčik čajs’ im skazil chuť:
zvyk, čo bársjak tučný mešec vypostí…
Hej-hej! lebo ,predsedať‘
príkazom aj: hasiť smäd.
,Item…
[
187
]
strovilo se‘ s cechou v archíve tlie do kosti —
Kráľ tu dvor ctí za hostí!
Konečne sa osmelili. „Najstaršiemu patrí česť!“
„Najmladší,“ už sšomral garbiar, „ten nech, včera tovariš,
pripovie sa k nám tak —“ „Ale! švec však, začiatočník z vás…
Príklad mi…“ „Tromf! — Var’ kto ustal, stojac týždeň, tomu z miest
kreslo, do ruky —“ „Hoc piest
miesto berly, riadiť ríš si —“ „Rekestýš!…“
[
188
]
„Hej-hej! kováč!“ všetci vraz.
„Stolár tančil aj!…“ „Sťa kvas,
ver’ som nehnil; no kto rád si hovie, nôžky pekne v kríž…“
„Krajčír! pravdu hovoríš…“
Mrdnul fúzom. „Dobre; len ak trojnoha nie za oltár,
losujme — Preds’ bodidiel moc! ktoré viažu k varštati:
ihla, šidlo, lapoška… I bidlo, nímž lub stĺka tkáč;
pilníček aj, páratko… šak správco času? hodinár —“
Zhundral: „Keď nie príštipkár,
felčiar cibúľ-klepsydier
[
189
]
tiež neplatí —“
„Hej-hej! majstrom vystrájač
módy! Iď, si hačnúť ráč —“
„Neslúcham.“ „Aj dámy znesú nových parád útraty,
vlastne — mužov chrbáty…“
Krajčír odhrýza sa ďalej. „Pri remesle sedávam;
klepec to… Však venčiť hlavu, po rebríku poďte vhor!
Na vyššom kto drnčí štebli?“ „Sedlár! v sedle —“ „Na koni!“
„Husár? ba!… No i tak vyššej mlynár pustí v beh svoj krám,
v koči-koši panští sám —“
„Murár, prosím! hniezdo lepí…“ Naraz chór:
,Hej-hej! palier patrón i —“
„A mňa tesár prehoní!“
„Plch mňa…“ „Na zem z pántu! — Váha vážnosti nech rieši spor!“
„Vidno, pekár —“ „Mäsiar skôr!“
„Mäsiar!“ súhlas všeobecný — Vrchstôl voľky-nevoľky
fučiac zaujal: — čo prst, tož hrubé na ňom prstene,
roveň prstom, po stole jak sklopkal nimi v rozpakoch;
prez život sa jase reťaz obručou… Nuž, okolky
prislabé tu na volky,
kde i podhrdlinka, i líca červené…
hej-hej! síl kde ani v troch,
nejeden hoj vylial roh…
Aj sa vzmužil, vypäl — Mrknul: — Abrháma zjavenie!
s lúčom, rmut čo rozženie…
Štrnk-brnk! pohár o pohár… a každá tvár sa vyjasní,
k chlipku utiahnu sa ústa… Rozpustia sa jazyky,
až im rady nedá ani furmanova hamovka…
Mľask a chvála: „Dobré časy!…“ „Svet je, vskutku! prekrásny…“
„Len hneď slnko nezhasni…!“
„Spln je, braček: mesiac, tuť! —- von veliký…“
„… Hej-hej! ako vandrovka…?“
„Vidíš, prišiel z príchovka…“
Smiech. Zas štrnk-brnk!… fígle dľa tých ,z mokrej štvrti‘ praktiky;
„Vivat prézes!“
[
190
]
pokriky.
Ale tento trhnul uzdou. „Raz už nech on hovorí —“
Stíchol rákoš; pozoru terč za vrchstolom obličaj
plný, smavý.“ Teraz, áno! každý rúče rozpovedz:
ký vytresol majstrovský kus v týždni, pošlom za hory?
ale nevbŕsť — v rozpory…“
„Tak i pod zuby čos’ príde nebodaj?“
„Hej-hej! to by slušná vec,“
v kúte škrkol mladý švec.
„Čuj ho, vajce!“ Prézes: „Múdra reč… Nuž, mier ak — vojde aj
v malom — debrecínsky raj…“
Krajčír začal. „Mladuche som ušil šaty k sobášu
z látky ako pavučinka —“ — Hí! než zájde, zoderie…“
„Črievičky ja na jej nôžky, maškrtka! sťa piškóty —“
„To ich iste zje pán…“ „Kožka pokazuje na našu —“
„Deviatu, bo najdrahšiu —“
„Ja postieľky spravil… dnu len páperie —“
„Hej-hej, bolo roboty —
kolísku ja… a čo ty?“
„Diežku.“ „Ľapot!“ „Veď nám zľahli… Rok síc’ chytro prez dvere…“
„A veď reči — v dôvere —“
„Ja som okul kočiar —“ „Striebrom? — Tokár, no doň zapárni! —“
„Ja ošíril paripy, čo pofrčia s ňou na sobáš…“
Štrnk-brnk! lebo medzitým i v lýtke došla zájedka.
„Vy to; a my ostatní vás prevýšime — v kolkárni!…“
— Nezbadali, obstarný
vtom že panák votrel sa v ich čarokráž.
„Hej-hej! máme susedka —“
„Z kraja sveta? z prostriedka…?
„Tulák kýs’…“ „Pst!“ mäsiar hrozí. „Ponúknuť ho! hosť to náš —“
„Ďakujem; chcem na salaš…“
„Bude večer; nepustíme!“ „Do vrchu aj pánkovi
ťažko redikať sa…“ „Tu si v chládku s nami poseďte;
predseda, ľaď! sám tak žiada, dobrodej náš! tento deň —“
„Ale kto ste, čo ste? Najprv nech sa známosť stanoví…“
„Som — nu, majster, ako vy.“
„Kollega? česť!… Pohár — Pre vás načreté —“
„Hej-hej! kompan buďte len,
ako olej na oheň…“
„Lenže aký majster? To je, prosím! jadro k odvete.“
„Akých tiež dosť na svete.“
Štrnk-brnk. „Zdráhate sa vyznať?“ „Ukážte nám aspoň dlaň!
V dlani náš herb zarezaný…“
[
191
]
„Áno, dlaň je pargament,
fundament, i ,všetko ve všem‘…“ „Utrčte ju smelo — tak!“
Obhliadajú znalci; hmcú. „Mäkká, ako máva pán;
bez záderov, šrámkov z rán…“
„Na hruškách len — farbiar, pozri! — púšťa kment —“
„Hej-hej! vyzvedz, ký to vták,
na líce i na opak…“
Farbiar skúma ruky mu: či indich?…
[
192
]
Skričí: „Sakrament!
podľa machúľ: atrament…“
„Hm — pán pisár jednoducho —“ „Zamlčali ste nám schvál?
Prečo? veď to poctivý tiež, keď je zaslúžený, chlieb;
pravda, darebákov mnoho po úradoch nájdeme —“
„Zato štrngnime si predsa! Nedozvie sa principál —“
„Vínce, pivce… Pánboh dal!
Žinčica, bŕr…“ „Hopže! nie tak na oslep —“
„Hej-hej! i my píšeme
kontá; ale zovieme
pre iné sa majstri: — diela — všetko vyšších do potrieb —“
Titul ten nie v plánku štep!“
„Tak je! začo majster?“ „Teraz musíte už zvedavosť
uspokojiť našu, ináč —“ „Nie sme dlhšie priatelia!“
Prézes zahriaka ich: „Pokoj pocestnému! Žiadam, chcem!…“
„Prečo by však nepriznal sa, kto je, keď je spoluhosť?
Úprimnosť je k srdciam most!…“
„Priznám sa, oj! otvorím sa docela —“
„Hej-hej! vrelý záujem
všetkých to, jak skusujem…“
Štrnk-brnk. „Tedy čujme majstra!“ Obkľúčiac ho, zvážnela
kompánia veselá.
„Majster že som, ako vy: nie! do vetra sa nechlúbim.
Ako páni majstri, tu čo obživili vzácny zvyk,
v ruke nástroj, dielcia v takte pilujú si, majstrujú:
stváram pierkom robôtku tiež, a môj takt je medzitým
rytmus, koncom-zvoncom — rým;
čím sa rovnám v majstrovstve vám, ako nik —
Hej-hej! sú, čo ,ujuju!‘
zvýsknu, keď sa radujú
môjmu kumštu…“ „Zarytmujte!“ „Posiaľ znel môj spevný cvik…“
Štrnk-brnk. „Vivat veršovník!“
Chceli zodvihnúť ho. „Odstúp!… Mňa povznesie k azúru
Pegaz
[
193
]
môj, keď vysadnem naň, zlatý odcloním mu cieľ:
a už vzletel so mnou — letí po belasých výšinách;
len zachovať pritom tempo, zdvih-spád v oddych cezúru
[
194
]
—
nezavadiť vo chmúru…
Nesie ma… Pá!…“ „Chyťte ho, to pochábeľ…“
„Hej-hej! pane, rozum… strach!…“
„Bez kriel ste — len na nohách —“
Zdržali ho… Štrnk-brnk! — Jemu dali vody! pretrezvel…
„Vivat réva!“ „Vivat chmeľ!“
[
185
]
(r.)
215, 8: ctnosť —
cnosť
; 215, 24: ševc —
švec
; 216, 13: pílniček —
pilníček
; 217, 6:
          pôdhrdlinka —
podhrdlinka
; 217, 8: nejedon —
nejeden
; 217, 11: aj sa zmužil —
aj sa
          vzmužil
; 217, 13: hamôvka —
hamovka
; 217, 22: präzes —
prézes
; 217, 23 úzdou —
uzdou
; 218, 4: zjie —
zje
; 219, 3: härb —
herb
; 219, 32: do cela —
docela
; 220, 3: kompania —
kompánia
; 220, 7:
          perkom —
pierkom
; 220, 15: k azuru —
k azúru
;
          220, 19: cäzúru —
cezúru
; 220, 20: chmuru —
chmúru
.
[
186
]
lebo ctnosť či hriech (Hoďas, veď sme — na Uhriech!)
— básnik tu použil staré príslovie: „Hriech na Uhriech a pokuta v Poľskej“, ale bez akejkoľvek hlbšej súvislosti
[
187
]
item
— ďalej, tiež, práve tak, teda
[
188
]
rekestýš
— ohradený výčap v krčme
[
189
]
felčiar cibúľ-klepsydier
— felčiar — ránhojič, klepsydier — od slova klepsydra (gr.) — vodné hodiny; v básni veselá spoločnosť hodinára volá ránhojičom cibúľ (hodín)
[
190
]
vivat prézes
— nech žije predseda!
[
191
]
V dlani náš herb zarezaný…“ „Áno, dlaň je pargament, fundament i ,všecko ve všem‘…“
— erb — šľachtický znak; pargament — pergamen tu znamená listinu napísanú na pergamenovej koži (oslej alebo kozej). Páni majstri z dlane neznámeho hosťa chcú zvedieť kto je, aké má zamestnanie atď.
[
192
]
indich
— ľudový výraz pre indigo, belasé farbivo na tlač
[
193
]
Pegaz
— v starogréckej mytológii okrídlený kôň, ktorý zobrazuje triumf básnického nadania
[
194
]
cezúra
— vo verši prerývka, spôsobená tým, že sa slovo končí uprostred stopy; cezúra je potrebná pre oddych aj pre zvukovú krásu verša

--- KAPITOLA 17 ---

Mesiac a Venuša
[
195
]
Po nebi tmolí sa Mesiačik.
Bledý je, smutný je, chudáčik;
slzy mu stekajú na líčka
perlisto-predraho:
nechala milá ho,
Večerná neverná hviezdička.
Vyskočil veselo na obzor,
za rebrík pred sebou hrebeň hôr;
vychodil s úsmevom na líčku,
trošku sa uzardel:
cez šteble pozazrel
rozkošnú Večernú hviezdičku!
Blýskala, jasala naproti,
pôvabná, čarovnej miloty;
vlasy jej splývajú — zlatý kvet…
Zmihala, bezmála:
Mesiačka zbadala:
záletník! — keby chcel priletieť!…
Skýval jej pableskom v povoli:
„Čakaj ma, milenka! na holi,
pri limbe… Nemám bár vtáčích kriel,
jeleň jak, pobežím
mliečnym hen nábrežím…“
Švihol sa zo štebľa na štebeľ.
Ona sa usmiala. Cifruje,
dvorí mu… čajs’ ho tiež miluje;
či to len dráždivá príkrasa?
Ba hovor, čo znáš, kto;
ale je preťažko
v dievčinách, vo hviezdach vyznať sa!…
Z rebríka presadil
[
196
]
na poval,
sponáhľal po nebi, zaberal
maninou,
[
197
]
prtí tiež po slede…
Tak nedočkavým bol:
s milou si pod limbou
pohovieť v ľúbostnej besede —
Bude jej do očí pozerať,
med sať úst, s kadermi jej sa hrať…
Kŕdle hviezd potiahnu okolo
z ďalekých výhonov;
poctia ich poklonou…
Bude im, ako im nebolo!
Ale, ach! predsa len pretvárka:
Večerná hviezda, ej! figliarka…
Liepal sa; na štít, hup! prez bradlá,
turista výborný:
hlas vtom, čuj! strieborný: —
s tým chichtom za hoľu — zapadla…
— Po nebi tmolí sa Mesiačik.
Bledý je, smutný je, chudáčik;
slzy mu padajú na líčka
perlisto-predraho:
nechala milá ho,
neverná Večerná hviezdička.
Na hoľu zbočil vtom zákrutou;
oddruzgol limbovú haluz, tou
beličky-hviezdičky
[
198
]
zaháňa,
pastier dnes omrzlý:
dosť sa, vraj, napásli
od mrku do — už-už — svitania!
Popritom obzrel sa na východ: —
čo vidí? Žeravie horský schod,
z každého iskrí to šteblíčka
rubínom, smaragdom,
a hore rebríkom,
tuliti!
[
199
]
vychodí Zornička.
„Kukuk!“ mu kýva až v svevoli.
„Čakaj ma, šuhajko! na holi,
pod limbou… Nemám síc vtáčích kriel,
lankou však pobežím
mliečnym tým nábrežím…“
Švihla sa zo štebľa na štebeľ.
Nevedel, čo jej má, figliarke,
vykázať po takej pretvárke?
Splatiť jak zo strečka vrtošky?
Vpokon sa vzchopil, zdmul,
opaskom posepnul,
[
200
]
hrk! mu: var’ na krpcoch ostrôžky —
Sfľochal ta, širáčik nakrivo,
odsekol s nevôľou, hnevlivo:
„Tak sa ja nebavím pospolu!
Nie papľuch na palec,
ale som junák, vedz,
chlap!…“ a s tým zapadol za hoľu.
[
195
]
(I. vyd. ZSBH.)
221, 21: vtačích —
vtáčích
; 222, 7: na povaľ —
na
            poval
; 221, 14: ssať —
sať
; 223, 16: laňkou —
lankou
; 223, 25: na krivo —
nakrivo
; 223, 26:
          s nevoľou —
s nevôľou
.
[
196
]
presadil
— preskočil
[
197
]
manina
— neschodná cesta
[
198
]
beličky
— belice, biele ovce, zosobnenie hviezd
[
199
]
tuliti
— a tu zrazu
[
200
]
opaskom posepnul
— pohodil opaskom

--- KAPITOLA 18 ---

Dva vŕšky
[
201
]
Lahodne, milo medzi dvoma vŕšky
si hovie pekná, šťastná dolina;
sa obdivujúc, májovej hneď pŕšky,
hneď priazne slnka s vďakou spomína.
V letnici ako o Turícach panna,
sťa mladucha si dvorí vo venci…
Ju strážia zrakom, plným milovania,
tie vŕšky dva, jak švárni mládenci.
I ako sa k nej s túžbou každý schýli,
druh žiarlivosťou vzňatý na druha:
tu odrazu sa stuha poškriepili,
že krása jej čia z nich je zásluha?
Ten pyšno vzpäl sa, jedlič kolo drieku:
„Ja od chladu ju chránim severu!…“
Ten, s bučia kečkou: „A ja od úpeku
zas!…“ pohrdlive vetil súperu.
„Ja v noci nad ňou pristavujem hviezdy,
že zradia sa v jej slávy diadém —“
„A v mojej štici mnohý slávik hniezdi:
čo sen, to pieseň veň jej zapletiem…“
„Ja na svite jej vlásky skúpem v rose,
prihodím hmlistý chalát
[
202
]
mäkušký —“
„Ja v jarku umyjem jej nôžky bosé,
a na tie zatknem kvetné pančušky —“
„A potom cez deň vypĺňam jej chúťky:
hru riadim motýľov, chór škovrankov…“
„Ja pripínam s ňou čipky na parúťky,
nalievam hlásky sladkou smotánkou…“
„Ja mračná odvraciam: hrad, leju-šľuhu;
hrom v bleskúcej už iskre zadusím —“
„A v ten čas nad ňou prepášem jej dúhu
a celú perlami ju potrúsim…“
„Ja som, čo som, páč!“ jedľou zmáchal sivou
a sto ráz zakukal v jej ostrý švist…
„Ja niemenej, viď!“ striasol bujnou hrivou,
i rozľahol sa šíre drozdí hvizd…
Tak svárili sa dlho oba vŕšky,
zmraštené čelá, boky podpreté;
májovej žiaden nepovážil pŕšky,
ni lúčov slnka pri jej rozkvete.
Nasluchovala, na rameni hada
čo zlatý náramok, ich trenici
dolina s úsmechom; veď bola rada,
že o ňu prú sa rúči chlapíci.
Nasluchovala, prisviedčajúc sebe:
hej, oba sú mi štít i bezpeka;
tu rozkladám sa — v pohodlnom žlebe,
nímž z východu slň v západ preteká…
A vetierky mi vonné zavievajú
v sluch slávnu symfóniu života,
až v potôčku sa uzriem voči máju!
Môj zjav je krása, pocit: dobrota…
A nado mnou sa hviezdy na korunu
zobručia, oviť sa mi kol čela;
a sen môj jemnosťou sa rovná ránu…
Ach, áno! sú mi — dobrí priatelia —
Slúchala… Vposled riekla: „Blázonkovia
ste, veru!…“ Čiahla, strhla na kríčku
a obom, na smiech stopiac ďalšie slová,
podala z vďaky — planú ružičku.
Až chvatli po nich. Ten si za opasok
ju zastrčil, ten za širák zas dal;
i bolo čuť: „Mňa rada má!…“ ples lások,
jak tešil sa ten i ten samochval.
No prišli trávnice, a z vnadných skraní
mát kudry zvliekli, medky,
[
203
]
vičence;
[
204
]
školáčok priletel roj rozihraný,
skmásali veniec k skúškam na vence.
A kosci zdatní prišli, bystré žnice,
na duh jej ulipavý mnohý hosť:
a do tých potníc, bledej súkrvice
zholili kyprosť údov, šat i skvost…
Trpela, ovečka jak nemá, hluchá,
keď drsnatý ju strežie čeľadín…
A vozy pohli s nákladom jej rúcha:
šuchoril hodváb, kment
[
205
]
i mušelín…
A ani vŕšky, strážci, neozvali
sa proti tomu; na tresk, deväťsíl…
zabudli razom — stáli ako skaly:
nebodaj plen ich tak bol zarazil.
„Hľa, prečo sme sa preli —“ „Po čom mreli…“
len toľko z pŕs im sústrasť vyvolá,
keď videli hrab-pohrab: — na posteli
dolina-dievčina včuľ — mŕtvola!…
A ešte prišli šarvanci ta s kŕdli,
spásť strnište, vlas kde-tu zostalý;
spálili osti, pahýl, kočiaň zhrdlý,
umrlčie škvrny dríšteľ zdeptali.
Ba i tie oči mŕtvej nezapreté,
raz modré oči, oči studničné,
pozatlačili, jak kto blato hnetie…
No to už pohlo vŕšky zimnične.
Sa rozpálili hnevom, do mrákavy
zavili, šibkú odstavili pľušť: —
chlapčiská prvej utiekli, tak kravy…
a oni strežú už len holú púšť.
A osvitnúc, cez úval na podnoží
si ruky na zmier podali i mier.
Hneď ten, hneď onen z raždia ohník zloží,
kde zhrievajú sa večer po večer…
[
201
]
(I. vyd. ZSBH.)
224, 14: vzpial sa —
vzpäl sa
; 225, 4: škovránkov —
škovrankov
; 225, 13: vidz —
viď
; 225, 32:
          symfonia —
symfónia
; 227, 7: s kŕdly —
s kŕdli
;
          227, 9: pahýľ —
pahýl
.
[
202
]
chalát
— dlhý tatársky kabát, voľný kabát
[
203
]
medky
— lúčna bylina
[
204
]
vičence
— lúčna bylina (Onobrychis)
[
205
]
kment
— jemné plátno, nazvané podľa belgického mesta Gmentu

--- KAPITOLA 19 ---

Háj a luh
[
206
]
Háj v úboči si zastal chmúrny, dumný,
a u nôh mu v šír strie sa jasný luh.
Tam smreky: kolumna
[
207
]
jak v chráme u kolumny,
čo mocne držia strop dnes kľudný, zajtra šumný;
tu v rozkvitku už pásma dúh…
Keď onehdy som stezkou pomedzi ne,
v snáh spola, spola zmyslov vnímavých,
hneď v jase od luhu, hneď v horskom kráčal stíne:
tu — plnú živice, zas vône — pojedine
som občul zalkať sťažnosť ich:
„Och! — zosŕkal háj — čniem tu, dumný, chmúrny;
čečinky sviečky, ináč chvoj ni dym…
Tie kmene machnaté, sťa na cmiteri urny;
v sokorcoch mátoží, jak vo bezvonnej turni…
Jak luhu tomu závidím!
Ten, i len pažitnatie, usmieva sa,
je fénix vzletlý z prachu mohyly;
[
208
]
a v kvete kalíšky i zvonci hrdo hlása:
nad silu surovú s jej slávou platí — krása!…
I čo mi bez tej zo sily?…“
Luh zúpel vtom: „Ach, moja sudba trpká!
Mdliem — hliviem, až sa zorou zastydím;
veď šťavu srkám ak, kým iný miazgu črpká —
Tá moja nádhera za chvíľu — sena hŕbka…
Jak tomu háju závidím!
Ten pnie sa vozvýš v sily povedomí,
zaväziac
[
209
]
v tôňu bylín životy;
mňa scuchá vetrík, tam i víchor cúvne chromý,
ak v divom zápase mu vetvu poulomí…
Čo z bezvládnej mi krásoty?…“
Mňa zadivila táto nespokojnosť.
Preds’ každý dosť z pŕs matky koristí:
tam rek, tu krásavec — nie zvrchovaná hojnosť?
a jeden druhého by popchli na výbojnosť!…
Či ľudskej chlipli závisti?
No stalo sa (— i pre mňa ťažké chvíle! —),
že zoťali háj a luh zorali:
i samej po kráse, po samej bolo sile!…
Ba nik sa — šomraním pre údel — rozpustile
nebeskej netkni povaly!
[
206
]
(I. vyd. ZSBH.)
228, 2: chmurný —
chmúrny
; 228, 6: pasmá —
pásma
; 228, 15: kmeny —
kmene
; 228, 20:
          kališky —
kalíšky
; 229, 7: vetev —
vetvu
.
[
207
]
kolumna
— stĺp
[
208
]
je fénix vzletlý z prachu mohyly
— fénix — zázračný vták-ohnivák u starých Egypťanov, symbol nesmrteľnosti
[
209
]
zaväziť
— zaseknúť, zajať, uväzniť

--- KAPITOLA 20 ---

Proťajšky
[
210
]
Zasadol súdiť prísny tribunál.
A mladý zločinec
[
211
]
už pred ním stál.
„… Nuž, zabil si ho?“ predseda sa pýta
obvineného.
„Zabil, zoznávam.“
Odpoveď jeho znela dourčita.
„A schválne?“
„Um i srdce boli tam.“
„Či želieš svojho úžasného skutku?“
„Nie; aspoň ticho v mojom svedomí —“
„Kornaté! čo len kára prelomí…
A povedz, zurvalče, čo za pohnútku
si pocítil, kú zlorečenú chuť:
na vzácny život kradmo zasiahnuť
a uviesť šíre kraje do zármutku?“
„Nie krvižízeň… (ja nie ľudožrút!);
nie ziskubažnosť (zlato je mne blatom,
jak zbojník nezmýšľa…); ni ctižiadosť
(odmietam od seba sluť Herostratom!),
[
212
]
ni inú z nectnôt… Ale, áno, cnosť
ma pohla k tomu —“
„Čože? Nestydatá
to domýšľavosť!… Skazeného zlosť,
rec, srdca! za ňuž odpovedáš hlavou —“
„Cnosť, vravím ja, mi bola predsavzatia
vnuknutím — Ona! za tehotných dôb
čo nadme prsia túžbou nedočkavou;
u čakateľov ostrohou zhrá žhavou
a v svätom horlení —“
„im dlube hrob;
rýč sloje zavše, čo raz v ľadvie zatne —“
„Hoc! — život nasadí i zlatokop —;
lež ktorá, ako svedčia nepodvratne
z dôb podobných nás došlé dejiny,
keď zapustí im ostne v slabiny,
i decka sily umocňujúc v zdatné,
ich nutká, durí, ženie k počinom
tým vyšších mier, čím záujem v hre väčší:
tak v stupňovaní námah povinnom
z područia okov, z tlamy nebezpeči
krb otcov, oltár, mrav, česť, rodnú reč či
krv slobodiacim —“
„Och, hej! k zločinom,
krv cediacim: to jediný ich cieľ,
kam smerujú — Tak bolo, bude vždycky;
ak zjavne nejde, teda zákernícky —“
„Nie cieľ! len, žalostný bár, prostriedok,
bez nehož cieľa nikto nedošiel;
však nie div, hruď kde hrudi na odpore
s presilou protív, nástrah, prekážok,
i krv tiecť musí: krvavé sú zore,
než z rán tmy rozleje sa jasna more —
V tej vidiny ja službe teda dlel,
nech vlastenectvo je či rodoľubstvo,
tak či tak — vznešeného pôvodu,
na lone blizny: svetlo, slobodu,
k nimž zrada nesmie dôjsť ni svätokupstvo;
nado mnou i včuľ liece ligotave —
Tam cit môj zvrel, mi v dumnej blysklo hlave
a ruka — konala —“
„Dosť! Táraš hlupstvo,
streštenče! Na vraždu niet dôvodu
ti v moci; všetko vytáčok to biednosť,
čo zamak neobľahčí zodpovednosť:
len slamka topiacim sa zlapaná,
jejž márne však sa oplan pridržiava.
A zákon čo ždá od narovnania,
odplata pomerná, nie dravá mstivosť:
,za oko oko —‘, z počiatočných škôl
znáš ešte var’?“
„A sebaobrana?“
sa vzpriamil, štrknúc puty sprava-zľava,
s úsmechom trpkým ohliadnuc sa kol;
„tej neznala by vaša spravodlivosť?“
„Si drzec! mätežník! —“
A odvisol.
priam dľa výroku hrdelného práva.
*
A na priestranstvách v diali oproti
pred tvárou slnka, v nočné mrákoty
nie jeden krehký, anjelské bár líce,
lež sto či tisíc ich, ba státisíce
sú! — zadŕhané v kvete životy
nárazy vražedlnej povíchrice,
a to nie živly rozkatenými,
imž velie náhoda, ten vodca strašný,
lež podráždenej ľuďmi samými.
Čo človek tam, to lovec samopašný,
surový dobrodruh i nekľuda,
rab pudu nešťastný a otrok vášní;
čo človek, to z hôr, z púšte obluda:
v ňom tiger zbudil sa, lesť scitla hada,
i zmijou-šelmou číha, v skoku zrada,
na seba — brata — Boha zabúda;
čo človek, to zbroj; bod, sek, blesk i hrom —
smrť proti smrti v tanec na orgie,
kde srdcia mliaždi, z čriev si vence vije…
Tak kántria sa, si škodia navzájom…
a prečo: deti tejže matky-zeme,
na ňadrách jejž preds’ všetkým miesta jest?
Že iné to a iné ono plemä,
i jedno musí padnúť za újesť
druhému!… Čo to v styku za ostražnosť,
nie miesto rozumu v spor znova päsť?
nie krvilačnosť zrovna, zverská snažnosť?…
Ten národ, honiac fantóm naoslep,
bár výdobytky ľudstva skruší v črep,
chce svetovlády svitnúť na vrcholi
ni slnce, všetko podrobiac si vôli;
ten do kapsy zas strčiť zem ni chlieb…
Nie mrzká ctižiadosť tiež, ziskubažnosť?…
Hej, ľudských pokleskov kvas odveký,
nač zákony ich ukladajú tresty,
ten popchnul ich v tie besné preteky —
On, vidiac márnosť zemskej bezpeky,
kto nežalostí dnes, kto nebolestí!?…
Sťa háveď mravcov (iskier mih a žih),
vyhrklá v stretky z kopňov protivných:
sprteli, zrážajú sa páchatelia,
po krvi žízniac, snujúc úklady,
čím viac jej natočiť z pŕs nepriateľa,
či zoči-voči a či znezrady;
nástroje slepé, kruté jak ich ciele,
dych bez ducha a srdce skamenelé…
Sám strojca tu-tam žmurká v úzadí,
ich podpaľač i štváč…
A vetra van,
zástera umkla dymu znad ostudy:
a krvou rudá pnie sa zeme pláň,
nad sebou oblúk neba ohňom rudý;
tou medzerou však rovno s krvou z rán
krik bôľu šumí, mrúcich srká ston,
a v diaľach ozvenou kviľ žiaľu budí…
Pohaslo krásno: tvar, kvet, vtip i tón;
na trosku znehodnené pravdy zlato;
ľudskosti purpur zašliapaný v blato,
a v ríši ducha povalený trón…
Zájď, slnko, zájď — diaľ neľze hľadieť na to…
A heslá zmaru, skazy príčiny
v hluk vyznievajú ponad končiny
čo hudba v pochod, v útok lahoda:
Vlasť na srdci, vraj, tým! tým rodoľubstvo,
osveta oným, pokrok, sloboda…
to cieľ, kam hrmí válečné ich zhubstvo;
a nikto nepozdvihne protestu
nik nezahriakne trpasľa či obra,
čo balvan zavaliac im prez cestu:
Vždy barbarstvo je, bláznovstvo i hlupstvo,
chcieť národ spasiť smrťou národa,
uhájiť dobro spustošením dobra!…
Tak zem sa mení v cintor tichučký,
pričíňa čo deň kuňmu pomstychtivosť
viac než mor čierny, v trapiech horúčky
balušiac vo svet: koná — spravodlivosť…
Len kde sa schodia krvi potoky
u ústia smrti, biedy, trápenia,
nad hekatombou žertiev
[
213
]
vážne vstáva
sťa palma, bez straníctva bremena,
žalobník: genij ľudstva vysoký,
by obvinil…
Však kde je tribunál,
zasadnúť k súdu, jak tam zasadal,
neprávosť ubiť? — Číre prchlé tiene…
A vinníci kde? mnohá hriešna hlava
i ruka, v práci hrúzy súdejná?
trest odniesť za všeľudské utrpenie!?…
Mlk.
Až vtom zvrieska mienka verejná:
„To samý bohatier! Tým česť i sláva! —“
[
210
]
(I. vyd. ZSBH.)
230, 7: do určita —
dourčita
; 230, 17: krvožížeň —
krvižízeň
; 230, 21: ctnosť —
cnosť
; 232, 17:
          spravedlivosť —
spravodlivosť
; 233, 2: zcítla —
scitla
; 233, 6: orgije —
orgie
; 233, 7: miaždi
          —
mliaždi
; 233, 30: žížniac —
žízniac
; 234, 34:
          bez stranníctva —
bez straníctva
; 235, 4: zasedal —
zasadal
.
[
211
]
mladý zločinec
— myslí sa Gavrilo Princip, ktorý 28. júna 1914 spáchal v Sarajeve atentát na rakúsko-uhorského následníka trónu Františka Ferdinanda
[
212
]
odmietam od seba sluť Herostratom
— Herostratos bol Grék, ktorý r. 356 pred n. l. podpálil chrám bohyne divej zveri a lovu Artemídy, aby sa takto stal slávnym; podľa Hviezdoslava Gavrilo Princip netúžil po herostratovskej sláve.
[
213
]
nad hekatombou žertiev
— u starovekých Grékov hekatombou sa volala obeť sto býkov; v prenesenom význame hekatomba znamená aj akúkoľvek veľkú obeť.

--- KAPITOLA 21 ---

Havrani
[
214
]
Hromada havranov obsadla úhor
jesenne mrákotných u hôr
s krákotaním: kŕ-kŕ-kvá!
I smerom, osutá jak tiahne brázda,
frfrajúc, trôfajúc, nájdu čos’ azda,
sa pustili dva a dva.
Za pastvou celý tak ískajú úhor
mračistých-temnistých u hôr:
kde červík ak, pandrava…?
[
215
]
No trebárs vrstvy brázd prebŕdli radom,
žrádla nič… Beda! či pokapú hladom?
I zalkali: kŕ-kŕ-kvá!
Traja vtom — prikúriac od sveta uhlov —
havrani nad družou trúchlou
zakŕkali kŕ-kŕ-krá!
Krúživé zleteli na hrobľu medze,
utreli zobáky od rannej jedze
[
216
]
a zhundrali všetci tria:
„Hlúpa ste čeľaď! —“ „Ba hýľovskí trúpi —“
„Čo vám dal úhor ten skúpy
dnes na obed? — Za chôva!…“
Natiahli krky a zdurili perie,
záporne škriekli: „Sám plodí, sám žerie!
Ni škriačka nám… kŕ-kŕ-kvá!“
Najstarší na hrobli odvrkol vravou:
„Veru vás kŕmi! — sťa bravov —
A či ste var’ porast kra?
Hybajte odtiaľ! — Juh, sever i západ
stolom je prikrytým: — brať len a papať,
hej!“ Stákali všetci tria.
„Srdce čo krkavčie zažiadať ráči,
zbytkom tam — My staď sme zváči
hostinoví — kŕ-kŕ-krá!
Zháňame rodinu na všetky strany
na hody, veselie, kar neslýchaný,
kde objedza,
[
217
]
obžera —
Ľudia sú štedrí, samá dnes obeť:
raňajky, večeru, obed
len pre nás tam kuchária!
Nerazí zverinky vám, človečinky
pach z diaľnych kuchýň, há? — nejdú vám slinky?…“
„Ruš!“ zvrieskali všetci tria.
A zápäť hromada strepala kriely;
za zváčom po kŕdli trieli,
i v jedlách až preberá:
„Z pŕs mne…“ „Mne pľúc…“ „Mne to pod ľavým bokom…“
„Krvou ja zapijem —“ „Ja sivým okom…“
— Za horami: kŕ-kŕ-krá!
[
214
]
(r.)
236, 3: jasenne —
jesenne
; 236, 6: najdú —
nájdu
; 236, 11: vŕstvy —
vrstvy
236, 16:
          zakrkali —
zakŕkali
; 237, 4: krmí —
kŕmi
.
[
215
]
pandrava
— larva chrobáka
[
216
]
jedza
— jedenie, potrava
[
217
]
objedza
— prebytok potravy

--- KAPITOLA 22 ---

Dve rieky
[
218
]
Dve rieky — Váh čo proti nim či Hron?
ba Dunaje či Volhy šírobrežné!? —
dve rieky, väčšie než i Maraňon,
[
219
]
po zemi tečú teraz rovnobežne…
Čo vlna: srdcu hrom! či nárku zvon…
Dve veľrieky to nové, o akých
nechyrovala dosiaľ zem, tá matka
nad matky, hoďas množstvo nehôd zlých
musela zažiť nadlho i skrátka,
sťa vdova: samý útisk, kríž a vzdych…
Dve velerieky… Strhla mrchavá
sa búrka; nie však, v zamračenom vzduchu
jak nad tvŕďou sa, morom strháva:
lež zburácala ten raz — v ľudskom duchu!…
Staď príval oboch riek i záplava…
I tečú, pohonom jak, povinne,
prúdením valným, jemuž rovná nenie;
a zrkadlo má každá v hladine,
ktorého odbleskom hneď očervenie
oblohy klenba, hneď zas osinie…
Neznali podnes jedna o druhej,
až rovnobežne plynú. Rvať i boriť
sa s vrstvou museli, ryť v sloji jej:
až vyhlodali najväčšie si z korýt —
Príčinou ten hluk a šum najskorej.
No prelomiac hať, priek všetkých prekážok
a zarežúc si rázne dohlboka,
i valom hrnúc stálym, o bok bok,
zo srdca jarok jak a jarok z oka:
už mohli slúchať, hľadieť vozvysok.
Tak uvideli odraz navzájom
svoj na nebi: „Ach! (zúpela tá) samá
tam žiara…“ Druhá zhíkla: „Ľaľaď! krom
mňa tečie čos’ hen, sinavé hor’ znamä!…
— Zvon kviľby, ha! čuj… Beda! kliatby hrom…“
A medzi nimi počal rozhovor.
„Kto si, čo hučíš tak, že život steká
ti, zdá sa, ach! jak môj…“ „Som, zdá sa, tvor,
jak ty, čo narieka… Šak, tiež si rieka?…
Tak pobežíme spolu za obzor!
I bude veselšie nám… Veselosť?
ech! pokrytstvo by, škľaba potmehúdstva…
Bôľ živlom mi! —“ „Mne žiaľ, ach, na žalosť…“
„Ja z ľudstva srdca vriem! —“ „Ja z duše ľudstva —“
„Tak celé ľudstvo v nás: sme známe dosť!…“
„Ja zbadala ťa,“ sprava zlkala, „prv
než ty mňa, rumeň spatriac na nebesku…“
Osŕkla zľava: „Ej-hej! moju krv…
Ja zapäť síňavu zas v matnom lesku —“
„Ach! myriady sĺz mojich, dušných mŕv…“
I tečú — Váh čo proti nim či Hron?
ba Dunaje čo, Volhy šírobrežné!? —
dve rieky, väčšie než i Maraňon,
po zemi tečú teraz rovnobežne;
čo vlna: výkrik bôľu, žiaľu ston…
„A prečo tečieme, nač? (Zhovor zas.)
Kde cieľ?…“ „Ja neviem; vieš ty?“ „Ach, ja? Ty si
preds’ moja príčina!…“ znel tklivý hlas.
„Hej, na bôli žiaľ trpkým plodom visí;
však podnet sám tkvie, uver, mimo nás —
A nutno tiecť, kým stačia pramene…“
„Och, jaj!… Sme rieky! a mne vždy je k plači —“
„Mňa bolí zas; vždy vlny červené…
Rán strnište! no opätok len tlačí…“
„Ach, Bože, koľké ešte trápenie!…“
„Cit! Neplač. Matky opýtame sa. —
Vstaň, matka-zem! Už škovran s piesňou vzletel,
že nad tebou, jak scitneš, zaplesá…
Kol otajelo:
[
220
]
— plno zvukov, svetiel!
i zblankyteli sklené nebesá…“
Vzozrela po tom vábnom prívete
očami studníc, úsmech na rtoch mliečnych;
a údy v mäkký cinglier
[
221
]
odeté,
sa podívala do zrkadiel riečnych:
„Ha! slzy, krv… vždy ešte tečiete!?…“
„Ach, vždy!…“ „Vždy ešte! a nevieme, nač,
zač…? matko dobrá —“ „Prenešťastné dietky!…“
Tu pustila sa v usedavý plač,
a na sebe čo mala, stŕha kvietky,
ich mece v prúd… „Ó, nie nás hreš! lež ráč
pohnútku poznačiť, čo ostňom nám;
ty znáš ju —“ „Ja? Čo v mojom hne sa vzduchu,
ruch v ňadrách, v mori: všetkým ovládam;
no nie, čo v ľudskom šarapatí duchu!
A v ňom to stále búri-zúri tam…
Joj, prebeda, ja biedna matka-zem!…
než šla som spať, mi všetky zmysly zhluchnú,
a ešte vždy!… Hach! sem ich na mňa, sem
ľad všetkých vôd! hôr všetkých snežnú duchnu!
spať diaľ… Nie! ešte jedno sprobujem.
Snáď spamätá sa rozbroj vztekavý,
keď oslyšal váš prorok, na oblaku
prezeral škvrny vlastnej ohavy:
i k srdcu ľudstva siahne, k ľudstva zraku,
a zastaví krv, slzy zastaví…“
I ráno, v poludnie a podvečer
sa vzala vešať po mrákavách dúhu:
„Chcem — skríkla vo svet — svätý, zlatý mier!…“
Však v odvet hrad striel, blesk-tresk za posluhu…
„Uch, zloduch! súci večne na pranier!…“
A dúha zbledla snom, čo uletel.
Zem-matka od rieky však k rieke blúdi,
cel prenášajúc bôľu, žiaľu cel,
sťa vdova vdov… A rieky valia prúdy
sĺz, krvi, nevediac, čo, kde ich cieľ?…
[
218
]
(I. vyd. ZSBH.)
238, 3: šíro-brežné —
šírobrežné
; 239, 4: do hlboka —
dohlboka
; 239, 9: zúpelá —
zúpela
; 240, 5:
          bôľa —
bôľu
; 240, 17: škovrán —
škovran
; 240,
          18: zcítneš —
scitneš
; 240, 22: očima —
očami
;
          240, 27: matka dobrá —
matko dobrá
; 241, 3: v ňádrach — v
ňadrách
.
[
219
]
Maraňon
— veľrieka Amazon v Južnej Amerike
[
220
]
otajelo
— stopil sa sneh
[
221
]
cinglier
— cencúľ